[
    {
        "id": 37804,
        "title": "昭君怨",
        "author": "董初",
        "volume": "卷七百七十",
        "paragraphs": [
            "新年犹尚小，那堪远聘秦。裾衫沾马汗，眉黛染胡尘。",
            "举眼无相识，路逢皆异人。唯有梅将李，犹带故乡春。"
        ]
    },
    {
        "id": 37805,
        "title": "南山",
        "author": "贺朝清",
        "volume": "卷七百七十",
        "paragraphs": [
            "湖北雨初晴，湖南山尽见。岩岩石帆影，如得海风便。",
            "仙穴茅山峰，彩云时一见。邀君共探此，异箓残几卷。"
        ]
    },
    {
        "id": 37806,
        "title": "赋得游人久不归",
        "author": "贺朝清",
        "volume": "卷七百七十",
        "paragraphs": [
            "乡关眇天末，引领怅怀归。羁旅久淫滞，物色屡芳菲。",
            "稍觉私意尽，行看鬔鬓稀。如何千里外，伫立沾裳衣。"
        ]
    },
    {
        "id": 37807,
        "title": "白纻辞",
        "author": "杨衡",
        "volume": "卷七百七十",
        "paragraphs": [
            "玉缨翠佩杂轻罗，香汗微渍朱颜酡。为君起唱白纻歌，",
            "蹑珠履，步琼筵，轻身起舞红烛前。芳姿艳态妖且妍，"
        ]
    },
    {
        "id": 37808,
        "title": "还渭南感旧二首",
        "author": "唐暄",
        "volume": "卷七百七十",
        "paragraphs": [
            "寝室悲长簟，妆楼泣镜台。独悲桃李节，不共一时开。",
            "魂兮若有感，仿佛梦中来。",
            "常时华室静，笑语度更筹。恍惚人事改，冥漠委荒丘。",
            "阳原叹薤露，阴壑悼藏舟。清夜妆台月，空想画眉愁。"
        ]
    },
    {
        "id": 37809,
        "title": "赠亡妻张氏",
        "author": "唐暄",
        "volume": "卷七百七十",
        "paragraphs": [
            "峄阳桐半死，延津剑一沈。如何宿昔内，空负百年心。"
        ]
    },
    {
        "id": 37810,
        "title": "题司空山观",
        "author": "李韶",
        "volume": "卷七百七十",
        "paragraphs": [
            "梁代真人上紫微，水盘山脚五云飞。",
            "松杉老尽无消息，犹得千年一度归。"
        ]
    },
    {
        "id": 37811,
        "title": "戏题盱眙壁",
        "author": "韦鹏翼",
        "volume": "卷七百七十",
        "paragraphs": [
            "岂肯闲寻竹径行，却嫌丝管好蛙声。",
            "自从煮鹤烧琴后，背却青山卧月明。"
        ]
    },
    {
        "id": 37812,
        "title": "题杨少卿书后",
        "author": "安鸿渐",
        "volume": "卷七百七十",
        "paragraphs": [
            "端溪石砚宣城管，王屋松烟紫兔毫。",
            "更得孤卿老书劄，人间无此五般高。"
        ]
    },
    {
        "id": 37813,
        "title": "自紫阳观至华阳洞，宿侯尊师草堂简同游",
        "author": "李延陵",
        "volume": "卷七百七十",
        "paragraphs": [
            "石林媚烟景，句曲盘江甸。南向佳气浓，峰峰遥隐见。",
            "渐临华阳口，微路入葱蒨。七曜悬洞宫，五云抱山殿。",
            "银函意谁发，金液徒堪荐。千载桃花春，秦人深不见。",
            "东溪喜相遇，贞白如会面。青鸟来去闲，红霞朝夕变。",
            "一从化真骨，万里乘飞电。萝月延步虚，松花醉闲宴。",
            "幽人即长往，茂宰应交战。明发归琴堂，知君懒为县。"
        ]
    },
    {
        "id": 37814,
        "title": "题钟雅青纱枕",
        "author": "秦尚运",
        "volume": "卷七百七十",
        "paragraphs": [
            "阴香装艳入青纱，还与欹眠好事家。",
            "梦里却成山色雨，沈山不敢斗青华。"
        ]
    },
    {
        "id": 37815,
        "title": "题搔口",
        "author": "张仲谋",
        "volume": "卷七百七十",
        "paragraphs": [
            "尝闻烧尾便拏空，只过天门更一重。",
            "大禹未生门未凿，可能天下总无龙。"
        ]
    },
    {
        "id": 37816,
        "title": "山寺见杨少卿书壁，因题其尾",
        "author": "冯少吉",
        "volume": "卷七百七十",
        "paragraphs": [
            "少卿真迹满僧居，只恐钟王也不如。",
            "为报远公须爱惜，此书书后更无书。"
        ]
    },
    {
        "id": 37817,
        "title": "经杜甫旧宅",
        "author": "殷陶",
        "volume": "卷七百七十",
        "paragraphs": [
            "浣花溪里花多处，为忆先生在蜀时。万古只应留旧宅，",
            "山月不知人事变，夜来江上与谁期。"
        ]
    },
    {
        "id": 37818,
        "title": "行县至浮查寺",
        "author": "罗炯",
        "volume": "卷七百七十",
        "paragraphs": [
            "二十年前此布衣，鹿鸣西上虎符归。行时宾从光前事，",
            "春风一宿琉璃地，自有泉声惬素机。"
        ]
    },
    {
        "id": 37819,
        "title": "敕和元相公家园即事寄王相公",
        "author": "韩雄",
        "volume": "卷七百七十",
        "paragraphs": [
            "共列中台贵，能齐物外心。回车青阁晚，解带碧芳深。",
            "夜水随畦入，晴花度竹寻。题诗更相应，一字重千金。"
        ]
    },
    {
        "id": 37820,
        "title": "仲秋太常寺观公辂车拜陵",
        "author": "苗仲方",
        "volume": "卷七百七十",
        "paragraphs": [
            "南宫初开律，金风已戒凉。拜陵将展敬，车辂俨成行。",
            "士庶观祠礼，公卿习旧章。郊原佳气引，园寝瑞烟长。",
            "卤簿辞丹阙，威仪列太常。圣心何所寄，惟德在无忘。"
        ]
    },
    {
        "id": 37821,
        "title": "寻易尊师不遇",
        "author": "陈嶰",
        "volume": "卷七百七十",
        "paragraphs": [
            "烂熳红霞光照衣，苔封白石路微微。",
            "华阳洞里何人在，落尽松花不见归。"
        ]
    },
    {
        "id": 37822,
        "title": "早过梨岭，喜雪书情呈崔判官",
        "author": "张起",
        "volume": "卷七百七十",
        "paragraphs": [
            "度岭逢朝雪，行看马迹深。轻标南国瑞，寒慰北人心。",
            "皎洁停丹嶂，飘飖映绿林。共君歌乐土，无作白头吟。"
        ]
    },
    {
        "id": 37823,
        "title": "春情",
        "author": "张起",
        "volume": "卷七百七十",
        "paragraphs": [
            "画阁余寒在，新年旧燕归。梅花犹带雪，未得试春衣。"
        ]
    },
    {
        "id": 37824,
        "title": "赠窦蔡二记室入蜀",
        "author": "陈政",
        "volume": "卷七百七十",
        "paragraphs": [
            "昆山积良宝，大厦构众材。马卿委官去，邹子背淮来。",
            "风流信多美，朝夕豫平台。逸翮独不群，清才复遒上。",
            "六辅昔推名，二江今振响。英华虽外发，磨琢终内朗。",
            "四海奋羽仪，清风久播驰。沈郁林难厕，青山翻易阻。",
            "回首望烟霞，谁知慕俦侣。飘然不系舟，为情自可求。",
            "若奉西园夜，浩想北园愁。无因逐萍藻，从尔泛清流。"
        ]
    },
    {
        "id": 37825,
        "title": "采菊",
        "author": "李建业",
        "volume": "卷七百七十",
        "paragraphs": [
            "簇簇竟相鲜，一枝开几番。味甘资麹糵，香好胜兰荪。",
            "古道风摇远，荒篱露压繁。盈筐时采得，服饵近知门。"
        ]
    },
    {
        "id": 37826,
        "title": "水精环",
        "author": "罗维",
        "volume": "卷七百七十",
        "paragraphs": [
            "王室符长庆，环中得水精。任圆循不极，见素质仍贞。",
            "信是天然瑞，非因朴斫成。无瑕胜玉美，至洁过冰清。",
            "未肯齐瑉价，宁同杂佩声。能衔任黄雀，亦欲应时明。"
        ]
    },
    {
        "id": 37827,
        "title": "看牡丹",
        "author": "殷益",
        "volume": "卷七百七十",
        "paragraphs": [
            "拥毳对芳丛，由来趣不同。发从今日白，花是去年红。",
            "艳色随朝露，馨香逐晚风。何须待零落，然后始知空。"
        ]
    },
    {
        "id": 37828,
        "title": "赋得垣衣",
        "author": "李得",
        "volume": "卷七百七十",
        "paragraphs": [
            "漠漠复霏霏，为君垣上衣。昭阳辇下草，应笑此生非。",
            "掩蔼青春去，苍茫白露稀。犹胜萍逐水，流浪不相依。"
        ]
    },
    {
        "id": 37829,
        "title": "冬晚对雪忆胡处士",
        "author": "王邵",
        "volume": "卷七百七十",
        "paragraphs": [
            "寒更传唱晚，清镜览衰颜。隔牖风惊竹，开帘雪满山。",
            "洒空深巷静，积素广庭闲。借问袁安舍，翛然尚闭关。"
        ]
    },
    {
        "id": 37830,
        "title": "池上",
        "author": "曹修古",
        "volume": "卷七百七十",
        "paragraphs": [
            "荷叶罩芙蓉，圆青映嫩红。佳人南陌上，翠盖立春风。"
        ]
    },
    {
        "id": 37831,
        "title": "对赵颖歌",
        "author": "朱子真",
        "volume": "卷七百七十",
        "paragraphs": [
            "人间几日变桑田，谁识神仙洞里天。",
            "短促虽知有殊异，且须欢醉在生前。"
        ]
    },
    {
        "id": 37832,
        "title": "赋百舌鸟",
        "author": "严郭",
        "volume": "卷七百七十",
        "paragraphs": [
            "此禽轻巧少同伦，我听长疑舌满身。星未没河先报晓，",
            "莫倚清风更多事，玉楼还有晏眠人。"
        ]
    },
    {
        "id": 37833,
        "title": "孤雁",
        "author": "张子明",
        "volume": "卷七百七十",
        "paragraphs": [
            "只影翩翩下碧湘，傍池鸳鹭宿银塘。虽逢夜雨迷深浦，",
            "江南塞北俱关念，两地飞归是故乡。"
        ]
    },
    {
        "id": 37834,
        "title": "水殿抛球曲二首",
        "author": "李谨言",
        "volume": "卷七百七十",
        "paragraphs": [
            "侍宴黄昏晓未休，玉阶夜色月如流。",
            "朝来自觉承恩最，笑倩傍人认绣球。",
            "堪恨隋家几帝王，舞裀揉尽绣鸳鸯。",
            "如今重到抛球处，不是金炉旧日香。"
        ]
    },
    {
        "id": 37835,
        "title": "铜雀妓",
        "author": "吴烛",
        "volume": "卷七百七十",
        "paragraphs": [
            "秋色西陵满绿芜，繁弦急管强欢娱。",
            "长舒罗袖不成舞，却向风前承泪珠。"
        ]
    },
    {
        "id": 37836,
        "title": "戏示诸妓",
        "author": "张保嗣",
        "volume": "卷七百七十",
        "paragraphs": [
            "绿罗裙上标三棒，红粉腮边泪两行。",
            "抄手向前咨大使，这回不敢恼儿郎。"
        ]
    },
    {
        "id": 37837,
        "title": "末秋到家",
        "author": "潘图",
        "volume": "卷七百七十",
        "paragraphs": [
            "归来无所利，骨肉亦不喜。黄犬却有情，当门卧摇尾。"
        ]
    },
    {
        "id": 37838,
        "title": "送人往宣城",
        "author": "潘佐",
        "volume": "卷七百七十",
        "paragraphs": [
            "江畔送行人，千山生暮氛。谢安团扇上，为画敬亭云。"
        ]
    },
    {
        "id": 37839,
        "title": "洛阳河亭奉酬留守郡公追送",
        "author": "李逸",
        "volume": "卷七百七十",
        "paragraphs": [
            "离亭饯落晖，腊酒减征衣。岁晚烟霞重，川寒云树微。",
            "戎装千里至，旧路十年归。还似汀洲雁，相逢又背飞。"
        ]
    },
    {
        "id": 37840,
        "title": "送道士曾昭莹",
        "author": "沈麟",
        "volume": "卷七百七十",
        "paragraphs": [
            "南北东西事，人间会也无。昔曾栖玉笥，今也返玄都。",
            "雪片随天阔，泉声落石孤。丹霄人有约，去采石菖蒲。"
        ]
    },
    {
        "id": 37841,
        "title": "赠别徐侃",
        "author": "安凤",
        "volume": "卷七百七十",
        "paragraphs": [
            "一自离乡国，十年在咸秦。泣尽卞和血，不逢一故人。",
            "今日旧友别，羞此漂泊身。离情吟诗处，麻衣掩泪频。",
            "泪别各分袂，且及来年春。"
        ]
    },
    {
        "id": 37842,
        "title": "顾城",
        "author": "李伦",
        "volume": "卷七百七十",
        "paragraphs": [
            "世久荒墟在，白云几代耕。市廛新草绿，里社故烟轻。",
            "不谨罹天讨，来苏岂忿兵。谁云殷鉴远，今古在人程。"
        ]
    },
    {
        "id": 37843,
        "title": "金钱花",
        "author": "卢子发",
        "volume": "卷七百七十",
        "paragraphs": [
            "轮廓休夸四字书，红窠写出对庭除。",
            "时时买得佳人笑，本色金钱却不如。"
        ]
    },
    {
        "id": 37844,
        "title": "故白岩禅师院",
        "author": "王梦周",
        "volume": "卷七百七十",
        "paragraphs": [
            "能师还世名还在，空闭禅堂满院苔。",
            "花树不随人寂寞，数株犹自出墙来。"
        ]
    },
    {
        "id": 37845,
        "title": "题九天使者庙",
        "author": "孙咸",
        "volume": "卷七百七十",
        "paragraphs": [
            "独入玄宫礼至真，焚香不为贱贫身。秦淮两岸沙埋骨，",
            "九江太守勤王事，好放天兵渡要津。"
        ]
    },
    {
        "id": 37846,
        "title": "房公旧竹亭闻琴",
        "author": "李澣",
        "volume": "卷七百七十",
        "paragraphs": [
            "石室寒飙警，孙枝雅器裁。坐来山水操，弦断吊尘埃。"
        ]
    },
    {
        "id": 37847,
        "title": "清溪馆作",
        "author": "钱戭",
        "volume": "卷七百七十",
        "paragraphs": [
            "指途清溪里，左右唯深林。云蔽望乡处，雨愁为客心。",
            "遇人多物役，听鸟时幽音。何必沧浪水，庶兹浣尘襟。"
        ]
    },
    {
        "id": 37848,
        "title": "晚春宴",
        "author": "韦道逊",
        "volume": "卷七百七十",
        "paragraphs": [
            "日斜宾馆晚，春轻麦候初。簷暄巢幕燕，池跃戏莲鱼。",
            "石声随流响，桐影傍岩疏。谁能千里外，独寄八行书。"
        ]
    },
    {
        "id": 37849,
        "title": "长沙六快诗",
        "author": "王揆",
        "volume": "卷七百七十",
        "paragraphs": [
            "湖外风物奇，长沙信难续。衡峰排古青，湘水湛寒绿。",
            "舟楫通大江，车轮会平陆。昔贤官是邦，仁泽流丰沃。",
            "今贤官是邦，刳啖人脂肉。怀昔甘棠花，伤今猛虎毒。",
            "然此一郡内，所乐人才六。漕与二宪僚，守连两通属。",
            "高堂日暮会，深夜继以烛。帏幕皆绮纨，器皿尽金玉。",
            "歌喉若珠累，舞腰如素束。千态与万状，六人欢不足。",
            "因成快活诗，荐之尧舜目。"
        ]
    },
    {
        "id": 37850,
        "title": "广州王园寺伏日即事寄北中亲友",
        "author": "王言史",
        "volume": "卷七百七十",
        "paragraphs": [
            "南越逢初伏，东林度一朝。曲池煎畏景，高阁绝微飙。",
            "竹簟移先洒，蒲葵破复摇。地偏毛瘴近，山毒火威饶。",
            "裛汗𫄨如濯，亲床枕并烧。堕枝伤翠羽，萎叶惜红蕉。",
            "且困流金炽，难成独酌谣。望霖窥润础，思吹候纤条。",
            "旅恨生乌浒，乡心系浴桥。谁怜在炎客，一夕壮容销。"
        ]
    }
]