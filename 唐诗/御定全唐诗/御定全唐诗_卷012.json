[
    {
        "id": 445,
        "title": "郊庙歌辞：祭方丘乐章：顺和",
        "author": "不详",
        "paragraphs": [
            "万方资以化，交泰属升平。易从业惟简，得一道斯宁。",
            "具仪光玉帛，送舞变咸英。黍稷良非贵，明德信惟馨。"
        ],
        "volume": "卷一十二"
    },
    {
        "id": 446,
        "title": "郊庙歌辞：祭方丘乐章：肃和",
        "author": "不详",
        "paragraphs": [
            "至矣坤德，皇哉地祇。开元统纽，合大承规。",
            "九宫肃列，六典相仪。永言配命，长保无亏。"
        ],
        "volume": "卷一十二"
    },
    {
        "id": 447,
        "title": "郊庙歌辞：祭方丘乐章：雍和",
        "author": "不详",
        "paragraphs": [
            "柔而能方，直而能敬。载厚以德，大亨以正。",
            "有涤斯牷，有馨斯盛。介兹景福，祚我休庆。"
        ],
        "volume": "卷一十二"
    },
    {
        "id": 448,
        "title": "郊庙歌辞：祭方丘乐章：舒和",
        "author": "不详",
        "paragraphs": [
            "玉币牲牷分荐享，羽旄干戚递成容。",
            "一德惟宁两仪泰，三才保合四时邕。"
        ],
        "volume": "卷一十二"
    },
    {
        "id": 449,
        "title": "郊庙歌辞：祭方丘乐章：顺和",
        "author": "不详",
        "paragraphs": [
            "阴祇协赞，厚载方贞。牲币具举，箫管备成。",
            "其礼惟肃，其德惟明。神之听矣，式鉴虔诚。"
        ],
        "volume": "卷一十二"
    },
    {
        "id": 450,
        "title": "郊庙歌辞：武后大享拜洛乐章：昭和",
        "author": "不详",
        "paragraphs": [
            "九玄眷命，三圣基隆。奉承先旨，明台毕功。",
            "宗祀展敬，冀表深衷。永昌帝业，式播淳风。"
        ],
        "volume": "卷一十二"
    },
    {
        "id": 451,
        "title": "郊庙歌辞：武后大享拜洛乐章：致和",
        "author": "不详",
        "paragraphs": [
            "神功不测兮运阴阳，包藏万宇兮孕八荒。",
            "天符既出兮帝业昌，愿临明祀兮降祯祥。"
        ],
        "volume": "卷一十二"
    },
    {
        "id": 452,
        "title": "郊庙歌辞：武后大享拜洛乐章：咸和",
        "author": "不详",
        "paragraphs": [
            "坎泽祠容备举，坤坛祭典爰申。灵眷遥行秘躅，",
            "方期交际悬应。"
        ],
        "volume": "卷一十二"
    },
    {
        "id": 453,
        "title": "郊庙歌辞：武后大享拜洛乐章：九和",
        "author": "不详",
        "paragraphs": [
            "祗荷坤德，钦若干灵。惭惕罔置，兴居匪宁。",
            "恭崇礼则，肃奉仪形。惟凭展敬，敢荐非馨。"
        ],
        "volume": "卷一十二"
    },
    {
        "id": 454,
        "title": "郊庙歌辞：武后大享拜洛乐章：显和",
        "author": "不详",
        "paragraphs": [
            "菲躬承睿顾，薄德忝坤仪。干干遵后命，翼翼奉先规。",
            "抚俗勤虽切，还淳化尚亏。未能弘至道，何以契明祇。"
        ],
        "volume": "卷一十二"
    },
    {
        "id": 455,
        "title": "郊庙歌辞：武后大享拜洛乐章：显和",
        "author": "不详",
        "paragraphs": [
            "顾德有惭虚菲，明祇屡降祯符。汜水初呈秘象，"
        ],
        "volume": "卷一十二"
    },
    {
        "id": 456,
        "title": "郊庙歌辞：武后大享拜洛乐章：昭和",
        "author": "不详",
        "paragraphs": [
            "舒阴致养，合大资生。德以恒固，功由永贞。",
            "升歌荐序，垂币翘诚。虹开玉照，凤引金声。"
        ],
        "volume": "卷一十二"
    },
    {
        "id": 457,
        "title": "郊庙歌辞：武后大享拜洛乐章：敬和",
        "author": "不详",
        "paragraphs": [
            "兰俎既升，苹羞可荐。金石载设，咸英已变。",
            "林泽斯总，山川是遍。敢用敷诚，实惟忘倦。"
        ],
        "volume": "卷一十二"
    },
    {
        "id": 458,
        "title": "郊庙歌辞：武后大享拜洛乐章：齐和",
        "author": "不详",
        "paragraphs": [
            "沈潜演贶分三极，广大凝祯总万方。",
            "既荐羽旌文化启，还呈干戚武威扬。"
        ],
        "volume": "卷一十二"
    },
    {
        "id": 459,
        "title": "郊庙歌辞：武后大享拜洛乐章：德和",
        "author": "不详",
        "paragraphs": [
            "夕惕司龙契，晨兢当凤扆。崇儒习旧规，偃伯循先旨。",
            "绝壤飞冠盖，遐区丽山水。幸承三圣余，忻属千年始。"
        ],
        "volume": "卷一十二"
    },
    {
        "id": 460,
        "title": "郊庙歌辞：武后大享拜洛乐章：禋和",
        "author": "不详",
        "paragraphs": [
            "百礼崇容，千官肃事。灵降无兆，神凝有粹。",
            "奠享咸周，威仪毕备。奏夏登列，歌雍彻肆。"
        ],
        "volume": "卷一十二"
    },
    {
        "id": 461,
        "title": "郊庙歌辞：武后大享拜洛乐章：通和",
        "author": "不详",
        "paragraphs": [
            "皇皇灵眷，穆穆神心。暂动凝质，还归积阴。",
            "功玄枢纽，理寂高深。衔恩佩德，耸志翘襟。"
        ],
        "volume": "卷一十二"
    },
    {
        "id": 462,
        "title": "郊庙歌辞：武后大享拜洛乐章：归和",
        "author": "不详",
        "paragraphs": [
            "言旋云洞兮蹑烟途，永宁中宇兮安下都。",
            "包涵动植兮顺荣枯，长贻宝贶兮赞璇图。"
        ],
        "volume": "卷一十二"
    },
    {
        "id": 463,
        "title": "郊庙歌辞：武后大享拜洛乐章：又归和",
        "author": "不详",
        "paragraphs": [
            "调云阕兮神座兴，骖云驾兮俨将升。",
            "腾绛霄兮垂景佑，翘丹恳兮荷休征。"
        ],
        "volume": "卷一十二"
    },
    {
        "id": 464,
        "title": "郊庙歌辞：祭方丘乐章：顺和",
        "author": "不详",
        "paragraphs": [
            "坤厚载物，德柔垂祉。九域咸雍，四溟为纪。",
            "敬因良节，虔修阴祀。广乐式张，灵其降止。"
        ],
        "volume": "卷一十二"
    },
    {
        "id": 465,
        "title": "郊庙歌辞：祭方丘乐章：金奏",
        "author": "不详",
        "paragraphs": [
            "坤元至德，品物资生。神凝博厚，道协高明。",
            "列镇五岳，环流四瀛。于何不载，万宝斯成。"
        ],
        "volume": "卷一十二"
    },
    {
        "id": 466,
        "title": "郊庙歌辞：祭方丘乐章：顺和",
        "author": "不详",
        "paragraphs": [
            "乐备金石，礼光尊俎。大享爰终，洪休是举。",
            "雨零感节，云飞应序。缨绂载辞，皇灵具举。"
        ],
        "volume": "卷一十二"
    },
    {
        "id": 467,
        "title": "郊庙歌辞：祭汾阴乐章：顺和",
        "author": "韩思复",
        "paragraphs": [
            "大乐和畅，殷荐明神。一降通感，八变必臻。",
            "有求斯应，无德不亲。降灵醉止，休征万人。"
        ],
        "volume": "卷一十二"
    },
    {
        "id": 468,
        "title": "郊庙歌辞：祭汾阴乐章：太簇角",
        "author": "卢从愿",
        "paragraphs": [
            "坤元载物，阳乐发生。播殖资始，品汇咸亨。",
            "列俎棋布，方坛砥平。神歆禋祀，后德惟明。"
        ],
        "volume": "卷一十二"
    },
    {
        "id": 469,
        "title": "郊庙歌辞：祭汾阴乐章：姑洗征",
        "author": "刘晃",
        "paragraphs": [
            "大君出震，有事郊禋。斋戒既肃，馨香毕陈。",
            "乐和礼备，候暖风春。恭惟降福，实赖明神。"
        ],
        "volume": "卷一十二"
    },
    {
        "id": 470,
        "title": "郊庙歌辞：祭汾阴乐章：南吕羽",
        "author": "韩休",
        "paragraphs": [
            "于穆浚哲，维清缉熙。肃事昭配，永言孝思。",
            "涤濯静嘉，馨香在兹。神之听之，用受福厘。"
        ],
        "volume": "卷一十二"
    },
    {
        "id": 471,
        "title": "郊庙歌辞：祭汾阴乐章：太和",
        "author": "王晙",
        "paragraphs": [
            "于穆圣皇，六叶重光。太原刻颂，后土疏场。",
            "宝鼎呈符，歊云孕祥。礼乐备矣，降福穰穰。"
        ],
        "volume": "卷一十二"
    },
    {
        "id": 472,
        "title": "郊庙歌辞：祭汾阴乐章：肃和",
        "author": "崔玄童",
        "paragraphs": [
            "聿修严配，展事禋宗。祥符宝鼎，礼备黄琮。",
            "祝词以信，明德惟聪。介兹景福，永永无穷。"
        ],
        "volume": "卷一十二"
    },
    {
        "id": 473,
        "title": "郊庙歌辞：祭汾阴乐章：雍和",
        "author": "贾曾",
        "paragraphs": [
            "蠲我饎餴，絜我膋芗。有豆孔硕，为羞既臧。",
            "至诚无昧，精意惟芳。神其醉止，欣欣乐康。"
        ],
        "volume": "卷一十二"
    },
    {
        "id": 474,
        "title": "郊庙歌辞：祭汾阴乐章：寿和",
        "author": "苏颋",
        "paragraphs": [
            "礼物斯具，乐章乃陈。谁其作主，皇考圣真。",
            "对越在天，圣明佐神。窅然汾上，厚泽如春。"
        ],
        "volume": "卷一十二"
    },
    {
        "id": 475,
        "title": "郊庙歌辞：祭汾阴乐章：舒和",
        "author": "何鸾",
        "paragraphs": [
            "乐奏云阕，礼章载虔。禋宗于地，昭假于天。",
            "惟馨荐矣，既醉歆焉。神之降福，永永万年。"
        ],
        "volume": "卷一十二"
    },
    {
        "id": 476,
        "title": "郊庙歌辞：祭汾阴乐章：凯安",
        "author": "蒋挺",
        "paragraphs": [
            "维岁之吉，维辰之良。圣君绂冕，肃事坛场。",
            "大礼已备，大乐斯张。神其醉止，降福无疆。"
        ],
        "volume": "卷一十二"
    },
    {
        "id": 477,
        "title": "郊庙歌辞：祭汾阴乐章：顺和",
        "author": "源光裕",
        "paragraphs": [
            "方丘既膳，嘉飨载谧。齐敬毕诚，陶匏贵质。",
            "秀毕丰荐，芳俎盈实。永永福流，其升如日。"
        ],
        "volume": "卷一十二"
    },
    {
        "id": 478,
        "title": "郊庙歌辞：禅社首乐章：顺和",
        "author": "不详",
        "paragraphs": [
            "至哉含柔德，万物资以生。常顺称厚载，流谦通变盈。",
            "圣心事能察，增广陈厥诚。黄祇僾如在，泰折俟咸亨。"
        ],
        "volume": "卷一十二"
    },
    {
        "id": 479,
        "title": "郊庙歌辞：禅社首乐章：太和",
        "author": "不详",
        "paragraphs": [
            "肃我成命，于昭黄祇。裘冕而祀，陟降在斯。",
            "五音克备，八音聿施。缉熙肆靖，厥心匪离。"
        ],
        "volume": "卷一十二"
    },
    {
        "id": 480,
        "title": "郊庙歌辞：禅社首乐章：肃和",
        "author": "不详",
        "paragraphs": [
            "黄祇是祗，我其夙夜。寅畏诚絜，匪遑宁舍。",
            "礼以琮玉，荐厥茅藉。念兹降康，胡宁克暇。"
        ],
        "volume": "卷一十二"
    },
    {
        "id": 481,
        "title": "郊庙歌辞：禅社首乐章：雍和",
        "author": "不详",
        "paragraphs": [
            "夙夜宥密，不敢宁宴。五齐既陈，八音在县。",
            "粢盛以洁，房俎斯荐。惟德惟馨，尚兹克遍。"
        ],
        "volume": "卷一十二"
    },
    {
        "id": 482,
        "title": "郊庙歌辞：禅社首乐章：寿和",
        "author": "不详",
        "paragraphs": [
            "惟以明发，有怀载殷。乐盈而反，礼顺其禋。",
            "立清以献，荐欲是亲。于穆不已，裒对斯臻。"
        ],
        "volume": "卷一十二"
    },
    {
        "id": 483,
        "title": "郊庙歌辞：禅社首乐章：福和",
        "author": "不详",
        "paragraphs": [
            "穆穆天子，告成岱宗。大裘如濡，执珽有颙。",
            "乐以平志，礼以和容。上帝临我，云胡肃邕。"
        ],
        "volume": "卷一十二"
    },
    {
        "id": 484,
        "title": "郊庙歌辞：禅社首乐章：太和",
        "author": "不详",
        "paragraphs": [
            "昭昭有唐，天俾万国。列祖应命，四宗顺则。",
            "申锡无疆，宗我同德。曾孙继序，享神配极。"
        ],
        "volume": "卷一十二"
    },
    {
        "id": 485,
        "title": "郊庙歌辞：禅社首乐章：灵具醉",
        "author": "不详",
        "paragraphs": [
            "灵具醉，杳熙熙。灵将往，眇禗禗。",
            "顾明德，吐正辞。烂遗光，流祯祺。"
        ],
        "volume": "卷一十二"
    },
    {
        "id": 486,
        "title": "郊庙歌辞：祭神州乐章：肃和",
        "author": "不详",
        "paragraphs": [
            "大矣坤仪，至哉神县。包含日域，牢笼月竁。",
            "露絜三清，风调六变。皇祇介祉，式歆恭荐。"
        ],
        "volume": "卷一十二"
    },
    {
        "id": 487,
        "title": "郊庙歌辞：祭神州乐章：雍和",
        "author": "不详",
        "paragraphs": [
            "泰折严享，阴郊展敬。礼以导神，乐以和性。",
            "黝牲在列，黄琮俯映。九土既平，万邦贻庆。"
        ],
        "volume": "卷一十二"
    },
    {
        "id": 488,
        "title": "郊庙歌辞：祭神州乐章：舒和",
        "author": "不详",
        "paragraphs": [
            "坤道降祥和庶品，灵心载德厚群生。",
            "水土既调三极泰，文武毕备九区平。"
        ],
        "volume": "卷一十二"
    },
    {
        "id": 489,
        "title": "郊庙歌辞：祭神州乐章：迎神",
        "author": "不详",
        "paragraphs": [
            "黄舆厚载，赤寰归德。含育九区，保安万国。",
            "诚敬无怠，禋祀有则。乐以迎神，其仪不忒。"
        ],
        "volume": "卷一十二"
    },
    {
        "id": 490,
        "title": "郊庙歌辞：祭神州乐章：送神",
        "author": "不详",
        "paragraphs": [
            "神州阴祀，洪恩广济。草树沾和，飞沉沐惠。",
            "礼修鼎俎，奠歆瑶币。送乐有章，灵轩其逝。"
        ],
        "volume": "卷一十二"
    },
    {
        "id": 491,
        "title": "郊庙歌辞：祭太社乐章：肃和",
        "author": "不详",
        "paragraphs": [
            "后土凝德，神功协契。九域底平，两仪交际。",
            "戊期应序，阴墉展币。灵车少留，俯歆樽桂。"
        ],
        "volume": "卷一十二"
    },
    {
        "id": 492,
        "title": "郊庙歌辞：祭太社乐章：雍和",
        "author": "不详",
        "paragraphs": [
            "美报崇本，严恭展事。受露疏坛，承风启地。",
            "絜粢登俎，醇牺入馈。介福远流，群生毕遂。"
        ],
        "volume": "卷一十二"
    },
    {
        "id": 493,
        "title": "郊庙歌辞：祭太社乐章：舒和",
        "author": "不详",
        "paragraphs": [
            "神道发生敷九稼，阴极乘仁畅八埏。",
            "纬武经文隆景化，登祥荐祉启丰年。"
        ],
        "volume": "卷一十二"
    },
    {
        "id": 494,
        "title": "郊庙歌辞：祭太社乐章：迎神",
        "author": "不详",
        "paragraphs": [
            "烈山有子，后土有臣。播种百谷，济育兆人。",
            "春官缉礼，宗伯司禋。戊为吉日，迎享兹辰。"
        ],
        "volume": "卷一十二"
    },
    {
        "id": 495,
        "title": "郊庙歌辞：祭太社乐章：送神",
        "author": "不详",
        "paragraphs": [
            "吉祥式就，酬功载毕。亲地尊天，礼文经术。",
            "贶征令序，福流初日。神驭爰归，祠官其出。"
        ],
        "volume": "卷一十二"
    },
    {
        "id": 496,
        "title": "郊庙歌辞：蜡百神乐章：肃和",
        "author": "不详",
        "paragraphs": [
            "序迫岁阴，日躔星纪。爰稽茂典，聿崇清祀。",
            "绮币霞舒，瑞珪虹起。百禩垂裕，万灵荐祉。"
        ],
        "volume": "卷一十二"
    },
    {
        "id": 497,
        "title": "郊庙歌辞：蜡百神乐章：雍和",
        "author": "不详",
        "paragraphs": [
            "缇钥劲序，玄英晚候。姬蜡开仪，豳歌入奏。",
            "蕙馥雕俎，兰芬玉酎。大享明祇，永绥多佑。"
        ],
        "volume": "卷一十二"
    },
    {
        "id": 498,
        "title": "郊庙歌辞：蜡百神乐章：舒和",
        "author": "不详",
        "paragraphs": [
            "经纬两仪文化洽，削平方域武功成。",
            "瑶弦自乐乾坤泰，玉戚长欢区宇宁。"
        ],
        "volume": "卷一十二"
    },
    {
        "id": 499,
        "title": "郊庙歌辞：蜡百神乐章：迎神",
        "author": "不详",
        "paragraphs": [
            "八蜡开祭，万物合祀。上极天维，下穷坤纪。",
            "鼎俎流芬，樽彝荐美。有灵有祇，咸希来止。"
        ],
        "volume": "卷一十二"
    },
    {
        "id": 500,
        "title": "郊庙歌辞：蜡百神乐章：送神",
        "author": "不详",
        "paragraphs": [
            "十旬欢洽，一日祠终。澄彝拂俎，报德酬功。",
            "虑虔容肃，礼缛仪丰。神其降祉，整驭随风。"
        ],
        "volume": "卷一十二"
    },
    {
        "id": 501,
        "title": "郊庙歌辞：享先农乐章：咸和",
        "author": "不详",
        "paragraphs": [
            "粒食伊始，农之所先。古今攸赖，是曰人天。",
            "耕斯帝籍，播厥公田。式崇明祀，神其福焉。"
        ],
        "volume": "卷一十二"
    },
    {
        "id": 502,
        "title": "郊庙歌辞：享先农乐章：肃和",
        "author": "不详",
        "paragraphs": [
            "樽彝既列，瑚簋方荐。歌工载登，币礼斯奠。",
            "肃肃享祀，颙颙缨弁。神之听之，福流寰县。"
        ],
        "volume": "卷一十二"
    },
    {
        "id": 503,
        "title": "郊庙歌辞：享先农乐章：雍和",
        "author": "不详",
        "paragraphs": [
            "前夕视牲，质明奉俎。沐芳整弁，其仪式序。",
            "盛礼毕陈，嘉乐备举。歆我懿德，非馨稷黍。"
        ],
        "volume": "卷一十二"
    },
    {
        "id": 504,
        "title": "郊庙歌辞：享先农乐章：舒和",
        "author": "不详",
        "paragraphs": [
            "羽钥低昂文缀已，干戚蹈厉武行初。",
            "望岁祈农神所听，延祥介福岂云虚。"
        ],
        "volume": "卷一十二"
    },
    {
        "id": 505,
        "title": "郊庙歌辞：享先农乐章：咸和",
        "author": "不详",
        "paragraphs": [
            "三推礼就，万庾祈凝。夤宾志远，藨衮惟兴。",
            "降歆肃荐，垂佑祗膺。送神有乐，神其上升。"
        ],
        "volume": "卷一十二"
    },
    {
        "id": 506,
        "title": "郊庙歌辞：享先蚕乐章：永和",
        "author": "不详",
        "paragraphs": [
            "芳春开令序，韶苑畅和风。惟灵申广佑，利物表神功。",
            "绮会周天宇，黼黻藻寰中。庶几承庆节，歆奠下帷宫。"
        ],
        "volume": "卷一十二"
    },
    {
        "id": 507,
        "title": "郊庙歌辞：享先蚕乐章：肃和",
        "author": "不详",
        "paragraphs": [
            "明灵光至德，深功掩百神。祥源应节启，福绪逐年新。",
            "万宇承恩覆，七庙伫恭禋。于兹申至恳，方期远庆臻。"
        ],
        "volume": "卷一十二"
    },
    {
        "id": 508,
        "title": "郊庙歌辞：享先蚕乐章：展敬",
        "author": "不详",
        "paragraphs": [
            "霞庄列宝卫，云集动和声。金卮荐绮席，玉币委芳庭。",
            "因心罄丹款，先己励苍生。所冀延明福，于兹享至诚。"
        ],
        "volume": "卷一十二"
    },
    {
        "id": 509,
        "title": "郊庙歌辞：享先蚕乐章：絜诚",
        "author": "不详",
        "paragraphs": [
            "桂筵开玉俎，兰圃荐琼芳。八音调凤历，三献奉鸾觞。",
            "絜粢申大享，庭宇冀降祥。神其覃有庆，契福永无疆。"
        ],
        "volume": "卷一十二"
    },
    {
        "id": 510,
        "title": "郊庙歌辞：享先蚕乐章：昭庆",
        "author": "不详",
        "paragraphs": [
            "仙坛礼既毕，神驾俨将升。伫属深祥起，方期庶绩凝。",
            "虔诚资宇内，务本勖黎蒸。灵心昭备享，率土洽休征。"
        ],
        "volume": "卷一十二"
    },
    {
        "id": 511,
        "title": "郊庙歌辞：释奠文宣王乐章：诚和",
        "author": "不详",
        "paragraphs": [
            "圣道日用，神几不测。金石以陈，弦歌载陟。",
            "爰释其菜，匪馨于稷。来顾来享，是宗是极。"
        ],
        "volume": "卷一十二"
    },
    {
        "id": 512,
        "title": "郊庙歌辞：释奠文宣王乐章：承和",
        "author": "不详",
        "paragraphs": [
            "万国以贞光上嗣，三善茂德表重轮。",
            "视膳寝门尊要道，高辟崇贤引正人。"
        ],
        "volume": "卷一十二"
    },
    {
        "id": 513,
        "title": "郊庙歌辞：释奠文宣王乐章：肃和",
        "author": "不详",
        "paragraphs": [
            "粤惟上圣，有纵自天。傍周万物，俯应千年。",
            "旧章允著，嘉贽孔虔。王化兹首，儒风是宣。"
        ],
        "volume": "卷一十二"
    },
    {
        "id": 514,
        "title": "郊庙歌辞：释奠文宣王乐章：雍和",
        "author": "不详",
        "paragraphs": [
            "堂献瑶篚，庭敷璆县。礼备其容，乐和其变。",
            "肃肃亲享，雍雍执奠。明德惟馨，苹蘩可荐。"
        ],
        "volume": "卷一十二"
    },
    {
        "id": 515,
        "title": "郊庙歌辞：释奠文宣王乐章：舒和",
        "author": "不详",
        "paragraphs": [
            "隼集龟开昭圣烈，龙蹲凤跱肃神仪。",
            "尊儒敬业宏图阐，纬武经文盛德施。"
        ],
        "volume": "卷一十二"
    },
    {
        "id": 516,
        "title": "郊庙歌辞：享孔子庙乐章：迎神",
        "author": "不详",
        "paragraphs": [
            "通吴表圣，问老探真。三千弟子，五百贤人。",
            "亿龄规法，万载嗣禋。洁诚以祭，奏乐迎神。"
        ],
        "volume": "卷一十二"
    },
    {
        "id": 517,
        "title": "郊庙歌辞：享孔子庙乐章：送神",
        "author": "不详",
        "paragraphs": [
            "醴溢牺象，羞陈俎豆。鲁壁类闻，泗川如觏。",
            "里校覃福，胄筵承佑。雅乐清音，送神具奏。"
        ],
        "volume": "卷一十二"
    },
    {
        "id": 518,
        "title": "郊庙歌辞：释奠武成王乐章：迎神",
        "author": "不详",
        "paragraphs": [
            "卜畋不从，兆发非熊。乃倾荒政，爰佐一戎。",
            "盛烈载垂，命祀惟崇。日练上戊，宿严閟宫。",
            "迎奏嘉至，感而遂通。"
        ],
        "volume": "卷一十二"
    },
    {
        "id": 519,
        "title": "郊庙歌辞：释奠武成王乐章：奠币登歌",
        "author": "不详",
        "paragraphs": [
            "管磬升，膻芗集。上公进，嘉币执。信以通，僾如及。",
            "恢帝功，锡后邑。四维张，百度立。绵亿载，邈难挹。"
        ],
        "volume": "卷一十二"
    },
    {
        "id": 520,
        "title": "郊庙歌辞：释奠武成王乐章：迎俎酌献",
        "author": "不详",
        "paragraphs": [
            "五齐洁，九牢硕。梡橛循，罍斝涤。进具物，扬鸿绩。",
            "和奏发，高灵寂。虔告终，繁祉锡。昭秩祀，永无易。"
        ],
        "volume": "卷一十二"
    },
    {
        "id": 521,
        "title": "郊庙歌辞：释奠武成王乐章：亚献终献",
        "author": "不详",
        "paragraphs": [
            "贰觞以献，三变其终。顾此非馨，尚达斯衷。茅缩可致，"
        ],
        "volume": "卷一十二"
    },
    {
        "id": 522,
        "title": "郊庙歌辞：释奠武成王乐章：送神",
        "author": "不详",
        "paragraphs": [
            "明祀方终，备乐斯阕。黝𫄸就瘗，豆笾告撤。",
            "肸蚃尚余，光景云灭。返归虚极，神心则悦。"
        ],
        "volume": "卷一十二"
    },
    {
        "id": 523,
        "title": "郊庙歌辞：享龙池乐章：第一章",
        "author": "姚崇",
        "paragraphs": [
            "恭闻帝里生灵沼，应报明君鼎业新。既协翠泉光宝命，",
            "独有前池一小雁，叨承旧惠入天津。"
        ],
        "volume": "卷一十二"
    },
    {
        "id": 524,
        "title": "郊庙歌辞：享龙池乐章：第二章",
        "author": "蔡孚",
        "paragraphs": [
            "帝宅王家大道边，神马龙龟涌圣泉。昔日昔时经此地，",
            "莫言波上春云少，只为从龙直上天。"
        ],
        "volume": "卷一十二"
    },
    {
        "id": 525,
        "title": "郊庙歌辞：享龙池乐章：第三章",
        "author": "沈佺期",
        "paragraphs": [
            "龙池跃龙龙已飞，龙德光天天不违。池开天汉分黄道，",
            "为报寰中百川水，来朝此地莫东归。"
        ],
        "volume": "卷一十二"
    },
    {
        "id": 526,
        "title": "郊庙歌辞：享龙池乐章：第四章",
        "author": "卢怀慎",
        "paragraphs": [
            "代邸东南龙跃泉，清漪碧浪远浮天。楼台影就波中出，",
            "大川既济惭为楫，报德空思奉细涓。"
        ],
        "volume": "卷一十二"
    },
    {
        "id": 527,
        "title": "郊庙歌辞：享龙池乐章：第五章",
        "author": "姜皎",
        "paragraphs": [
            "龙池初出此龙山，常经此地谒龙颜。日日芙蓉生夏水，",
            "愿似飘飖五云影，从来从去九天间。"
        ],
        "volume": "卷一十二"
    },
    {
        "id": 528,
        "title": "郊庙歌辞：享龙池乐章：第六章",
        "author": "崔日用",
        "paragraphs": [
            "龙兴白水汉兴符，圣主时乘运斗枢。岸上丰茸五花树，",
            "风色云光随隐见，赤云神化象江湖。"
        ],
        "volume": "卷一十二"
    },
    {
        "id": 529,
        "title": "郊庙歌辞：享龙池乐章：第七章",
        "author": "苏颋",
        "paragraphs": [
            "西京凤邸跃龙泉，佳气休光镇在天。轩后雾图今已得，",
            "愿侍巡游同旧里，更闻箫鼓济楼船。"
        ],
        "volume": "卷一十二"
    },
    {
        "id": 530,
        "title": "郊庙歌辞：享龙池乐章：第八章",
        "author": "李乂",
        "paragraphs": [
            "星分邑里四人居，水洊源流万顷余。魏国君王称象处，",
            "自有神灵滋液地，年年云物史官书。"
        ],
        "volume": "卷一十二"
    },
    {
        "id": 531,
        "title": "郊庙歌辞：享龙池乐章：第九章",
        "author": "姜晞",
        "paragraphs": [
            "灵沼萦回邸第前，浴日涵天写曙天。始见龙台升凤阙，",
            "欲化帝图从此受，正同河变一千年。"
        ],
        "volume": "卷一十二"
    },
    {
        "id": 532,
        "title": "郊庙歌辞：享龙池乐章：第十章",
        "author": "裴璀",
        "paragraphs": [
            "乾坤启圣吐龙泉，泉水年年胜一年。始看鱼跃方成海，",
            "休气荣光常不散，悬知此地是神仙。"
        ],
        "volume": "卷一十二"
    }
]