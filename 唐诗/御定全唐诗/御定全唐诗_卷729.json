[
    {
        "id": 36155,
        "title": "秦门：胡亥",
        "author": "周昙",
        "paragraphs": [
            "鹿马何难辨是非，宁劳卜筮问安危。",
            "权臣为乱多如此，亡国时君不自知。"
        ],
        "volume": "卷七百二十九"
    },
    {
        "id": 36156,
        "title": "秦门：再吟",
        "author": "周昙",
        "paragraphs": [
            "盗贼纵横主恶闻，遂为流矢犯君轩。",
            "怪言何不早言者，若使早言还不存。"
        ],
        "volume": "卷七百二十九"
    },
    {
        "id": 36157,
        "title": "秦门：赵高",
        "author": "周昙",
        "paragraphs": [
            "赵高胡亥速天诛，率土兴兵怨毒痡。丰沛见机群小吏，功成儿戏亦何殊。"
        ],
        "volume": "卷七百二十九"
    },
    {
        "id": 36158,
        "title": "秦门：陈涉",
        "author": "周昙",
        "paragraphs": [
            "秦法烦苛霸业隳，一夫攘臂万夫随。",
            "王侯无种英雄志，燕雀喧喧安得知。"
        ],
        "volume": "卷七百二十九"
    },
    {
        "id": 36159,
        "title": "秦门：项籍",
        "author": "周昙",
        "paragraphs": [
            "九垓垂定弃谋臣，一阵无功便杀身。",
            "壮士诚知轻性命，不思辜负八千人。"
        ],
        "volume": "卷七百二十九"
    },
    {
        "id": 36160,
        "title": "秦门：范增",
        "author": "周昙",
        "paragraphs": [
            "智士宁为暗主谟，范公曾不读兵书。",
            "平生心力为谁尽，一事无成空背疽。"
        ],
        "volume": "卷七百二十九"
    },
    {
        "id": 36161,
        "title": "前汉门：高祖",
        "author": "周昙",
        "paragraphs": [
            "爱子从烹报主时，安知强啜不含悲。",
            "太公悬命临刀几，忍取杯羹欲为谁。"
        ],
        "volume": "卷七百二十九"
    },
    {
        "id": 36162,
        "title": "前汉门：再吟",
        "author": "周昙",
        "paragraphs": [
            "北伐匈奴事可悲，当时将相是其谁。",
            "君臣束手平城里，三十万兵能忍饥。"
        ],
        "volume": "卷七百二十九"
    },
    {
        "id": 36163,
        "title": "前汉门：周苛纪信",
        "author": "周昙",
        "paragraphs": [
            "为主坚能不顾身，赴汤蹈火见忠臣。",
            "后来邦国论心义，谁是君王出热人。"
        ],
        "volume": "卷七百二十九"
    },
    {
        "id": 36164,
        "title": "前汉门：酂侯",
        "author": "周昙",
        "paragraphs": [
            "共怪酂侯第一功，咸称得地合先封。",
            "韩生不是萧君荐，猎犬何人为指踪。"
        ],
        "volume": "卷七百二十九"
    },
    {
        "id": 36165,
        "title": "前汉门：曲逆侯",
        "author": "周昙",
        "paragraphs": [
            "社肉分平未足奇，须观大用展无私。",
            "一朝如得宰天下，必使还如宰社时。"
        ],
        "volume": "卷七百二十九"
    },
    {
        "id": 36166,
        "title": "前汉门：薛公",
        "author": "周昙",
        "paragraphs": [
            "黥布称兵孰敢当，薛公三计为斟量。",
            "上中良策知非用，南取长沙是死乡。"
        ],
        "volume": "卷七百二十九"
    },
    {
        "id": 36167,
        "title": "前汉门：条侯",
        "author": "周昙",
        "paragraphs": [
            "上将风戈赏罚明，矛鋋严闭亚夫营。",
            "人君却禀将军令，按辔垂鞭为缓行。"
        ],
        "volume": "卷七百二十九"
    },
    {
        "id": 36168,
        "title": "前汉门：平津侯",
        "author": "周昙",
        "paragraphs": [
            "儒素逢时得自媒，忽从徒步列公台。",
            "北辰如不延吾辈，东阁何由逐汝开。"
        ],
        "volume": "卷七百二十九"
    },
    {
        "id": 36169,
        "title": "前汉门：博陆侯",
        "author": "周昙",
        "paragraphs": [
            "栋梁徒自保坚贞，毁穴难防雀鼠争。",
            "不是主人知诈伪，如何柱石免欹倾。"
        ],
        "volume": "卷七百二十九"
    },
    {
        "id": 36170,
        "title": "前汉门：夏贺良",
        "author": "周昙",
        "paragraphs": [
            "汉代中微亦再昌，忠臣忧国冀修禳。",
            "赤精符谶诚非妄，枉杀无辜夏贺良。"
        ],
        "volume": "卷七百二十九"
    },
    {
        "id": 36171,
        "title": "前汉门：王莽",
        "author": "周昙",
        "paragraphs": [
            "权归诸吕牝鸡鸣，殷鉴昭然讵可轻。",
            "新室不因崇外戚，水中安敢寄生营。"
        ],
        "volume": "卷七百二十九"
    },
    {
        "id": 36172,
        "title": "前汉门：再吟",
        "author": "周昙",
        "paragraphs": [
            "重赋严刑作祸胎，岂知由此乱离媒。",
            "家传揖让亦难济，况是身从倾篡来。"
        ],
        "volume": "卷七百二十九"
    },
    {
        "id": 36173,
        "title": "前汉门：又吟",
        "author": "周昙",
        "paragraphs": [
            "铜马朱眉满四方，总缘居摄乱天常。",
            "因君多少布衣士，不是公卿即帝王。"
        ],
        "volume": "卷七百二十九"
    },
    {
        "id": 36174,
        "title": "前汉门：毛延寿",
        "author": "周昙",
        "paragraphs": [
            "不拔金钗赂汉臣，徒嗟玉艳委胡尘。",
            "能知货贿移妍丑，岂独丹青画美人。"
        ],
        "volume": "卷七百二十九"
    },
    {
        "id": 36175,
        "title": "前汉门：刘圣公",
        "author": "周昙",
        "paragraphs": [
            "不纳良谋刘演言，胡为衔璧向崇宣。",
            "伤哉乱帝途穷处，何必当时谮福先。"
        ],
        "volume": "卷七百二十九"
    },
    {
        "id": 36176,
        "title": "前汉门：樊崇徐宣",
        "author": "周昙",
        "paragraphs": [
            "庸中佼佼铁铮铮，百万长驱入帝京。",
            "首事纵隳三善在，归仁何虑不全生。"
        ],
        "volume": "卷七百二十九"
    },
    {
        "id": 36177,
        "title": "前汉门：僭号公孙述",
        "author": "周昙",
        "paragraphs": [
            "剑蜀金汤孰敢争，子阳才业匪雄英。",
            "方知在德不在险，危栈何曾阻汉兵。"
        ],
        "volume": "卷七百二十九"
    },
    {
        "id": 36178,
        "title": "后汉门：光武",
        "author": "周昙",
        "paragraphs": [
            "成败非儒孰可量，儒生何指指萧王。",
            "萧王得众能宽裕，吴汉归来帝业昌。"
        ],
        "volume": "卷七百二十九"
    },
    {
        "id": 36179,
        "title": "后汉门：明帝",
        "author": "周昙",
        "paragraphs": [
            "朝臣咸佞孰知非，张佚公忠语独奇。",
            "博士一言除太傅，谥为明帝信其宜。"
        ],
        "volume": "卷七百二十九"
    },
    {
        "id": 36180,
        "title": "后汉门：桓帝",
        "author": "周昙",
        "paragraphs": [
            "能嫌跋扈斩梁王，宁便荣枯信段张。",
            "襄楷忠言谁佞惑，忍教奸祸起萧墙。"
        ],
        "volume": "卷七百二十九"
    },
    {
        "id": 36181,
        "title": "后汉门：灵帝",
        "author": "周昙",
        "paragraphs": [
            "榜悬金价鬻官荣，千万为公五百卿。",
            "公瑾孔明穷退者，安知高卧遇雄英。"
        ],
        "volume": "卷七百二十九"
    },
    {
        "id": 36182,
        "title": "后汉门：废帝",
        "author": "周昙",
        "paragraphs": [
            "乱兵如猬走王师，社稷颠危孰为持。",
            "夜逐萤光寻道路，汉家天子步归时。"
        ],
        "volume": "卷七百二十九"
    },
    {
        "id": 36183,
        "title": "后汉门：献帝",
        "author": "周昙",
        "paragraphs": [
            "只为曹侯数贵人，普天黔首尽黄巾。",
            "汉灵早听侍中谏，安得献生称不辰。"
        ],
        "volume": "卷七百二十九"
    },
    {
        "id": 36184,
        "title": "后汉门：再吟",
        "author": "周昙",
        "paragraphs": [
            "咸怨刑科有党偏，耕夫无不事戎旃。",
            "是时老幼饥号处，一斛黄禾五百千。"
        ],
        "volume": "卷七百二十九"
    },
    {
        "id": 36185,
        "title": "后汉门：子密",
        "author": "周昙",
        "paragraphs": [
            "子密封侯岂所宜，能高德义必无为。",
            "当时若缚还彭氏，率土何忧不自归。"
        ],
        "volume": "卷七百二十九"
    },
    {
        "id": 36186,
        "title": "后汉门：羊续",
        "author": "周昙",
        "paragraphs": [
            "鱼悬洁白振清风，禄散亲宾岁自穷。",
            "单席寒厅惭使者，葛衣何以至三公。"
        ],
        "volume": "卷七百二十九"
    },
    {
        "id": 36187,
        "title": "后汉门：杨震",
        "author": "周昙",
        "paragraphs": [
            "为国推贤匪惠私，十金为报遽相危。",
            "无言暗室何人见，咫尺斯须已四知。"
        ],
        "volume": "卷七百二十九"
    },
    {
        "id": 36188,
        "title": "后汉门：赵孝",
        "author": "周昙",
        "paragraphs": [
            "绿林清旦正朝饥，岂计行人瘦与肥。",
            "为感在原哀叫切，鹡鸰休报听双飞。"
        ],
        "volume": "卷七百二十九"
    },
    {
        "id": 36189,
        "title": "后汉门：马后",
        "author": "周昙",
        "paragraphs": [
            "粗衣闲寂阅群书，荐达嫔妃广帝居。",
            "再实伤根嫌贵宠，惠慈劳悴育皇储。"
        ],
        "volume": "卷七百二十九"
    },
    {
        "id": 36190,
        "title": "后汉门：魏博妻",
        "author": "周昙",
        "paragraphs": [
            "萝挂青松是所依，松凋萝更改何枝。",
            "操刀必割腕可断，磐石徒坚心不移。"
        ],
        "volume": "卷七百二十九"
    },
    {
        "id": 36191,
        "title": "后汉门：曹娥",
        "author": "周昙",
        "paragraphs": [
            "心摧目断哭江𣸣，窥浪无踪日又昏。",
            "不入重泉寻水底，此生安得见沈魂。"
        ],
        "volume": "卷七百二十九"
    },
    {
        "id": 36192,
        "title": "后汉门：周都妻",
        "author": "周昙",
        "paragraphs": [
            "绿水双鸳一已沈，皇天更欲配何禽。",
            "不将血涕随霜刃，谁见朱殷未死心。"
        ],
        "volume": "卷七百二十九"
    },
    {
        "id": 36193,
        "title": "后汉门：鲍宣妻",
        "author": "周昙",
        "paragraphs": [
            "君恶奢华意不欢，一言从俭亦何难。",
            "但能和乐同琴瑟，未必恩情在绮纨。"
        ],
        "volume": "卷七百二十九"
    },
    {
        "id": 36194,
        "title": "后汉门：吕母",
        "author": "周昙",
        "paragraphs": [
            "狱无良吏雪无由，处处戈鋋自执仇。",
            "吕母衔冤穷老妇，亦能为帅复私雠。"
        ],
        "volume": "卷七百二十九"
    },
    {
        "id": 36195,
        "title": "三国门：蜀先主",
        "author": "周昙",
        "paragraphs": [
            "豫州军败信途穷，徐庶推能荐卧龙。",
            "不是卑词三访谒，谁令玄德主巴邛。"
        ],
        "volume": "卷七百二十九"
    },
    {
        "id": 36196,
        "title": "三国门：再吟",
        "author": "周昙",
        "paragraphs": [
            "一家区宇忽三分，龌龊车书曷足论。",
            "定有伊姜为佐辅，忍教鸿雁各乾坤。"
        ],
        "volume": "卷七百二十九"
    },
    {
        "id": 36197,
        "title": "三国门：后主",
        "author": "周昙",
        "paragraphs": [
            "万峰如剑载前来，危阁横空信险哉。",
            "对此玄休长叹息，方知刘禅是庸才。"
        ],
        "volume": "卷七百二十九"
    },
    {
        "id": 36198,
        "title": "三国门：吴后主",
        "author": "周昙",
        "paragraphs": [
            "吴宫季主恣骄奢，移尽江南百媚花。",
            "一旦狂风江上起，花随风散落谁家。"
        ],
        "volume": "卷七百二十九"
    },
    {
        "id": 36199,
        "title": "三国门：王表",
        "author": "周昙",
        "paragraphs": [
            "王表闻声莫见身，吴中敬事甚君亲。",
            "是知邦国将亡灭，不听人臣听鬼神。"
        ],
        "volume": "卷七百二十九"
    },
    {
        "id": 36200,
        "title": "三国门：鲁肃",
        "author": "周昙",
        "paragraphs": [
            "轻财重义见英奇，圣主贤臣是所依。",
            "公瑾窘饥求子敬，一言才起数船归。"
        ],
        "volume": "卷七百二十九"
    },
    {
        "id": 36201,
        "title": "晋门：晋武帝",
        "author": "周昙",
        "paragraphs": [
            "汉贪金帛鬻公卿，财赡羸军冀国宁。",
            "晋武鬻官私室富，是知犹不及桓灵。"
        ],
        "volume": "卷七百二十九"
    },
    {
        "id": 36202,
        "title": "晋门：再吟",
        "author": "周昙",
        "paragraphs": [
            "君人为理在安民，论道求贤德自新。",
            "经国远图无所问，何曾言指一何神。"
        ],
        "volume": "卷七百二十九"
    },
    {
        "id": 36203,
        "title": "晋门：惠帝",
        "author": "周昙",
        "paragraphs": [
            "蛙鸣堪笑问官私，更劝饥人食肉糜。",
            "蒙昧万机犹妇女，寇戎安得不纷披。"
        ],
        "volume": "卷七百二十九"
    },
    {
        "id": 36204,
        "title": "晋门：贾后",
        "author": "周昙",
        "paragraphs": [
            "贾后甘为废戮人，齐王还杀赵王伦。",
            "一从天下无真主，瓜割中原四百春。"
        ],
        "volume": "卷七百二十九"
    },
    {
        "id": 36205,
        "title": "晋门：怀帝",
        "author": "周昙",
        "paragraphs": [
            "蕃汉戈矛遍九垓，两京簪绂走黄埃。",
            "刘聪大会平阳日，遣帝行觞事可哀。"
        ],
        "volume": "卷七百二十九"
    },
    {
        "id": 36206,
        "title": "晋门：湣帝",
        "author": "周昙",
        "paragraphs": [
            "耕牛吃尽大田荒，二两黄金籴斗粮。",
            "御粥又闻无曲屑，不降胡虏奈饥肠。"
        ],
        "volume": "卷七百二十九"
    },
    {
        "id": 36207,
        "title": "晋门：郭钦",
        "author": "周昙",
        "paragraphs": [
            "谁疑忠谏郭钦言，不逐戎夷出塞垣。",
            "晋室既无明圣主，果为胡虏乱中原。"
        ],
        "volume": "卷七百二十九"
    },
    {
        "id": 36208,
        "title": "晋门：王夷甫",
        "author": "周昙",
        "paragraphs": [
            "六合谁为辅弼臣，八风昏处尽胡尘。",
            "是知济弱扶倾术，不属高谈虚论人。"
        ],
        "volume": "卷七百二十九"
    },
    {
        "id": 36209,
        "title": "晋门：王茂弘",
        "author": "周昙",
        "paragraphs": [
            "韩魏荆扬日岂堪，胡风看欲过江南。",
            "中原一片生灵血，谁秉王纲色不惭。"
        ],
        "volume": "卷七百二十九"
    },
    {
        "id": 36210,
        "title": "晋门：吴隐之",
        "author": "周昙",
        "paragraphs": [
            "闻说贪泉近郁林，隐之今日得深斟。",
            "徒言滴水能穿石，其那坚贞匪石心。"
        ],
        "volume": "卷七百二十九"
    },
    {
        "id": 36211,
        "title": "晋门：再吟",
        "author": "周昙",
        "paragraphs": [
            "贪泉何处是泉源，只在灵台一点间。",
            "必也心源元自有，此泉何必在江山。"
        ],
        "volume": "卷七百二十九"
    },
    {
        "id": 36212,
        "title": "六朝门：前赵刘聪",
        "author": "周昙",
        "paragraphs": [
            "戎羯谁令识善言，刑将不舍遽能原。",
            "垂成却罢凤仪殿，仍改逍遥纳谏园。"
        ],
        "volume": "卷七百二十九"
    },
    {
        "id": 36213,
        "title": "六朝门：前凉张轨",
        "author": "周昙",
        "paragraphs": [
            "官从主簿至专征，谁遣凉王破赵名。",
            "益信用贤由拔擢，穰苴不是将家生。"
        ],
        "volume": "卷七百二十九"
    },
    {
        "id": 36214,
        "title": "六朝门：后魏武帝",
        "author": "周昙",
        "paragraphs": [
            "太武南征似卷蓬，徐阳兖蔡杀皆空。",
            "从来吊伐宁如此，千里无烟血草红。"
        ],
        "volume": "卷七百二十九"
    },
    {
        "id": 36215,
        "title": "六朝门：三废帝",
        "author": "周昙",
        "paragraphs": [
            "明庄节闵并罹殃，命在朱高二悖王。",
            "已叹一年三易换，更嗟殴辱下东廊。"
        ],
        "volume": "卷七百二十九"
    },
    {
        "id": 36216,
        "title": "六朝门：苻坚",
        "author": "周昙",
        "paragraphs": [
            "百万南征几马归，叛亡如猬亦何悲。",
            "宾擒敌国诸戎主，更遣权兵过在谁。"
        ],
        "volume": "卷七百二十九"
    },
    {
        "id": 36217,
        "title": "六朝门：再呤",
        "author": "周昙",
        "paragraphs": [
            "空知勇锐不知兵，困兽孤军未可轻。",
            "安有长驱百余万，身驰几旅欲先征。"
        ],
        "volume": "卷七百二十九"
    },
    {
        "id": 36218,
        "title": "六朝门：又吟",
        "author": "周昙",
        "paragraphs": [
            "水影星光怪异多，不思修德事干戈。",
            "无谋拒谏仍轻敌，国破身擒将奈何。"
        ],
        "volume": "卷七百二十九"
    },
    {
        "id": 36219,
        "title": "六朝门：宋武帝",
        "author": "周昙",
        "paragraphs": [
            "栖栖老楚未遭时，债主凭陵似迫危。",
            "人杰既为王谧识，刁逵诛斩独何悲。"
        ],
        "volume": "卷七百二十九"
    },
    {
        "id": 36220,
        "title": "六朝门：二废帝",
        "author": "周昙",
        "paragraphs": [
            "肆意荒狂杀不辜，方嗟废帝又苍梧。",
            "自言威震为英武，肯虑湘东与玉夫。"
        ],
        "volume": "卷七百二十九"
    },
    {
        "id": 36221,
        "title": "六朝门：齐废帝东昏侯",
        "author": "周昙",
        "paragraphs": [
            "定策谁扶捕鼠儿，不忧萧衍畏潘妃。",
            "长围既合刀临项，犹惜金钱对落晖。"
        ],
        "volume": "卷七百二十九"
    },
    {
        "id": 36222,
        "title": "六朝门：梁武帝",
        "author": "周昙",
        "paragraphs": [
            "梁武年高厌六龙，繁华声色尽归空。",
            "不求贤德追尧舜，翻作忧囚一病翁。"
        ],
        "volume": "卷七百二十九"
    },
    {
        "id": 36223,
        "title": "六朝门：再吟",
        "author": "周昙",
        "paragraphs": [
            "兴亡何故遽环回，汤纣身为事可哀。",
            "莫是自长嫌胜己，蔽贤犹执匹夫才。"
        ],
        "volume": "卷七百二十九"
    },
    {
        "id": 36224,
        "title": "六朝门：简文帝",
        "author": "周昙",
        "paragraphs": [
            "救兵方至强抽军，与贼开城是简文。",
            "曲项琵琶催酒处，不图为乐向谁云。"
        ],
        "volume": "卷七百二十九"
    },
    {
        "id": 36225,
        "title": "六朝门：元帝",
        "author": "周昙",
        "paragraphs": [
            "木栅江城困魏军，王褒横议遏谋臣。",
            "宾降未免俱为戮，一死安能谢益仁。"
        ],
        "volume": "卷七百二十九"
    },
    {
        "id": 36226,
        "title": "六朝门：谢举",
        "author": "周昙",
        "paragraphs": [
            "叛奴逃数岂堪留，忠节曾无肯到头。",
            "朱异早能同远见，青衫宁假帝登楼。"
        ],
        "volume": "卷七百二十九"
    },
    {
        "id": 36227,
        "title": "六朝门：朱异",
        "author": "周昙",
        "paragraphs": [
            "徒览儒书不学兵，彦和虚得不廉名。",
            "四郊多垒犹相罪，国破将何谢太清。"
        ],
        "volume": "卷七百二十九"
    },
    {
        "id": 36228,
        "title": "六朝门：傅昭",
        "author": "周昙",
        "paragraphs": [
            "为政残苛兽亦饥，除饥机在养疲羸。",
            "人能善政兽何暴，焉用劳人以槛为。"
        ],
        "volume": "卷七百二十九"
    },
    {
        "id": 36229,
        "title": "六朝门：宣帝",
        "author": "周昙",
        "paragraphs": [
            "宣帝骄奢恣所为，后宫升降略无时。",
            "乘危自有妻公在，安许鸾凰是尉迟。"
        ],
        "volume": "卷七百二十九"
    },
    {
        "id": 36230,
        "title": "六朝门：李集",
        "author": "周昙",
        "paragraphs": [
            "忠谏能坚信正臣，三沈三屈竟何云。",
            "每沈良久方能语，及语还呼桀纣君。"
        ],
        "volume": "卷七百二十九"
    },
    {
        "id": 36231,
        "title": "隋门：隋文帝",
        "author": "周昙",
        "paragraphs": [
            "孤儿寡妇忍同欺，辅政刚教篡夺为。",
            "矫诏必能疏昉译，直臣诚合重颜仪。"
        ],
        "volume": "卷七百二十九"
    },
    {
        "id": 36232,
        "title": "隋门：独孤后",
        "author": "周昙",
        "paragraphs": [
            "腹生奚强有亲疏，怜者为贤弃者愚。",
            "储贰不遭谗构死，隋亡宁便在江都。"
        ],
        "volume": "卷七百二十九"
    },
    {
        "id": 36233,
        "title": "隋门：炀帝",
        "author": "周昙",
        "paragraphs": [
            "拒谏劳兵作祸基，穷奢极武向戎夷。",
            "兆人疲弊不堪命，天下嗷嗷新主资。"
        ],
        "volume": "卷七百二十九"
    },
    {
        "id": 36234,
        "title": "隋门：贺若弼",
        "author": "周昙",
        "paragraphs": [
            "破敌将军意气豪，请除倾国斩妖娆。",
            "红绡忍染娇春雪，瞪目看行切玉刀。"
        ],
        "volume": "卷七百二十九"
    }
]