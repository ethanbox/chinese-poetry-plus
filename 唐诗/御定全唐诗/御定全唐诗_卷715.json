[
    {
        "id": 35469,
        "title": "苦吟",
        "author": "卢延让",
        "paragraphs": [
            "莫话诗中事，诗中难更无。吟安一个字，撚断数茎须。",
            "险觅天应闷，狂搜海亦枯。不同文赋易，为著者之乎。"
        ],
        "volume": "卷七百一十五"
    },
    {
        "id": 35470,
        "title": "雪",
        "author": "卢延让",
        "paragraphs": [
            "瑞雪落纷华，随风一向斜。地平铺作月，天迥撒成花。",
            "客满烧烟舍，牛牵卖炭车。吾皇忧挟纩，犹自问君家。"
        ],
        "volume": "卷七百一十五"
    },
    {
        "id": 35471,
        "title": "松寺",
        "author": "卢延让",
        "paragraphs": [
            "山寺取凉当夏夜，共僧蹲坐石阶前。两三条电欲为雨，",
            "通宵听论莲华义，不藉松窗一觉眠。"
        ],
        "volume": "卷七百一十五"
    },
    {
        "id": 35472,
        "title": "赠僧",
        "author": "卢延让",
        "paragraphs": [
            "浮世浮华一断空，偶抛烦恼到莲宫。高僧解语牙无水，",
            "禅师莫问求名苦，滋味过于食蓼虫。"
        ],
        "volume": "卷七百一十五"
    },
    {
        "id": 35473,
        "title": "逢友人赴阙",
        "author": "卢延让",
        "paragraphs": [
            "正当天下待雍熙，丹诏征来早为迟。倚马才高犹爱艺，",
            "却笑郡人留不得，感恩唯拟立生祠。"
        ],
        "volume": "卷七百一十五"
    },
    {
        "id": 35474,
        "title": "哭李郢端公",
        "author": "卢延让",
        "paragraphs": [
            "军门半掩槐花宅，每过犹闻哭临声。北固暴亡兼在路，",
            "诗侣酒徒消散尽，一场春梦越王城。"
        ],
        "volume": "卷七百一十五"
    },
    {
        "id": 35475,
        "title": "谢杨尚书惠樱桃",
        "author": "卢延让",
        "paragraphs": [
            "满合虚红怕动摇，尚书知重赐樱桃。揉蓝尚带新鲜叶，",
            "春来老病尤珍荷，并食中肠似火烧。"
        ],
        "volume": "卷七百一十五"
    },
    {
        "id": 35476,
        "title": "寒食日戏赠李侍御",
        "author": "卢延让",
        "paragraphs": [
            "十二街如市，红尘咽不开。洒蹄骢马汗，没处看花来。"
        ],
        "volume": "卷七百一十五"
    },
    {
        "id": 35477,
        "title": "樊川寒食二首",
        "author": "卢延让",
        "paragraphs": [
            "寒食权豪尽出行，一川如画雨初晴。",
            "谁家络络游春盛，担入花间轧轧声。",
            "鞍马和花总是尘，歌声处处有佳人。",
            "五陵年少粗于事，栲栳量金买断春。"
        ],
        "volume": "卷七百一十五"
    },
    {
        "id": 35478,
        "title": "句",
        "author": "卢延让",
        "paragraphs": [
            "只讹些子缘，应耗没多光。",
            "臂鹰健卒悬氊帽，骑马佳人卷画衫。",
            "每过私第邀看鹤，长著公裳送上驴。",
            "名纸毛生五门下，家僮骨立六街中。",
            "云间闹铎骡驼至，雪里残骸虎拽来。",
            "树上咨诹批颊鸟，窗间壁驳叩头虫。",
            "莫欺零落残牙齿，曾吃红绫饼餤来。",
            "渡水蹇驴双耳直，避风羸仆一肩高。",
            "高据襄阳播盛名，问人人道是诗星。（《吊孟浩然》，",
            "凉雨打低残菡萏，急风吹散小蜻蜓。"
        ],
        "volume": "卷七百一十五"
    },
    {
        "id": 35479,
        "title": "示门生马侍郎胤孙",
        "author": "裴皞",
        "paragraphs": [
            "宦途最重是文衡，天与愚夫著盛名。",
            "三主礼闱年八十，门生门下见门生。"
        ],
        "volume": "卷七百一十五"
    },
    {
        "id": 35480,
        "title": "赠杜荀鹤",
        "author": "王希羽",
        "paragraphs": [
            "金榜晓悬生世日，玉书潜记上升时。",
            "九华山色高千尺，未必高于第八枝。"
        ],
        "volume": "卷七百一十五"
    },
    {
        "id": 35481,
        "title": "宫怨二首",
        "author": "柯崇",
        "paragraphs": [
            "尘满金炉不炷香，黄昏独自立重廊。",
            "笙歌何处承恩宠，一一随风入上阳。",
            "长门槐柳半萧疏，玉辇沈思恨有余。",
            "红泪渐消倾国态，黄金谁为达相如。"
        ],
        "volume": "卷七百一十五"
    },
    {
        "id": 35482,
        "title": "早春池亭独游三首",
        "author": "刘象",
        "paragraphs": [
            "春意送残腊，春晴融小洲。蒲茸才簇岸，柳颊已遮楼。",
            "便有杯觞兴，可据羁旅愁。凫鹥亦相狎，尽日戏清流。",
            "清流环绿筱，清景媚虹桥。莺刷初迁羽，莎拳拟拆苗。",
            "细沙擢暖岸，淑景动和飙。倍忆同袍侣，相欢倒一瓢。",
            "一瓢欢自足，一日兴偏多。幽意人先赏，疏丛蝶未过。",
            "知音新句苦，窥沼醉颜酡。万虑从相拟，今朝欲奈何。"
        ],
        "volume": "卷七百一十五"
    },
    {
        "id": 35483,
        "title": "鹭鸶",
        "author": "刘象",
        "paragraphs": [
            "洁白孤高生不同，顶丝清软冷摇风。窥鱼翘立荷香里，",
            "摩霄志在潜修羽，会接鸾凰别苇丛。"
        ],
        "volume": "卷七百一十五"
    },
    {
        "id": 35484,
        "title": "春夜二首",
        "author": "刘象",
        "paragraphs": [
            "几处兵戈阻路岐，忆山心切与山违。",
            "时难何处披怀抱，日日日斜空醉归。",
            "一别杜陵归未期，只凭魂梦接亲知。",
            "近来欲睡兼难睡，夜夜夜深闻子规。"
        ],
        "volume": "卷七百一十五"
    },
    {
        "id": 35485,
        "title": "晓登迎春阁",
        "author": "刘象",
        "paragraphs": [
            "未栉凭栏眺锦城，烟笼万井二江明。",
            "香风满阁花盈户，树树树梢啼晓莺。"
        ],
        "volume": "卷七百一十五"
    },
    {
        "id": 35486,
        "title": "咏仙掌",
        "author": "刘象",
        "paragraphs": [
            "万古亭亭倚碧霄，不成擎亦不成招。",
            "何如掬取天池水，洒向人间救旱苗。"
        ],
        "volume": "卷七百一十五"
    },
    {
        "id": 35487,
        "title": "郪中感旧",
        "author": "刘象",
        "paragraphs": [
            "顷年曾住此中来，今日重游事可哀。",
            "忆得几家欢宴处，家家家业尽成灰。"
        ],
        "volume": "卷七百一十五"
    },
    {
        "id": 35488,
        "title": "白髭",
        "author": "刘象",
        "paragraphs": [
            "到处逢人求至药，几回染了又成丝。",
            "素丝易染髭难染，墨翟当时合泣髭。"
        ],
        "volume": "卷七百一十五"
    },
    {
        "id": 35489,
        "title": "题县令范传真化洽亭",
        "author": "沈颜",
        "paragraphs": [
            "前有浅山，屹然如屏。后有卑岭，缭然如城。",
            "跨池左右，足以建亭。斯亭何名，化洽而成。"
        ],
        "volume": "卷七百一十五"
    },
    {
        "id": 35490,
        "title": "书怀寄友人",
        "author": "沈颜",
        "paragraphs": [
            "江湖劳遍寻，只自长愁襟。到处慵开口，何人可话心。",
            "登楼得句远，望月抒情深。却忆山斋后，猿声相伴吟。"
        ],
        "volume": "卷七百一十五"
    },
    {
        "id": 35491,
        "title": "题壁",
        "author": "杨凝式",
        "paragraphs": [
            "院似禅心静，花如觉性圆。自然知了义，争肯学神仙。"
        ],
        "volume": "卷七百一十五"
    },
    {
        "id": 35492,
        "title": "赠张全义",
        "author": "杨凝式",
        "paragraphs": [
            "洛阳风景实堪哀，昔日曾为瓦子堆。",
            "不是我公重葺理，至今犹是一堆灰。"
        ],
        "volume": "卷七百一十五"
    },
    {
        "id": 35493,
        "title": "题怀素酒狂帖后",
        "author": "杨凝式",
        "paragraphs": [
            "十年挥素学临池，始识王公学卫非。",
            "草圣未须因酒发，笔端应解化龙飞。"
        ],
        "volume": "卷七百一十五"
    },
    {
        "id": 35494,
        "title": "句",
        "author": "杨凝式",
        "paragraphs": [
            "押引蝗虫到洛京，合消郡守远相迎。（归洛寄尹张从恩，",
            "到此今经三纪春。"
        ],
        "volume": "卷七百一十五"
    },
    {
        "id": 35495,
        "title": "奉试诏用拓拔思恭为京北收复都统",
        "author": "李琪",
        "paragraphs": [
            "飞骑经巴栈，鸿恩及夏台。将从天上去，人自日边来。",
            "此处金门远，何时玉辇回。早平关右贼，莫待诏书催。"
        ],
        "volume": "卷七百一十五"
    },
    {
        "id": 35496,
        "title": "题广爱寺楞伽山",
        "author": "李琪",
        "paragraphs": [
            "善高天外远，方丈海中遥。自有山神护，应无劫火烧。",
            "坏文侵古壁，飞剑出寒霄。何似苍苍色，严妆十七朝。"
        ],
        "volume": "卷七百一十五"
    },
    {
        "id": 35497,
        "title": "句",
        "author": "李琪",
        "paragraphs": [
            "哀痛不下诏，登封谁上书。"
        ],
        "volume": "卷七百一十五"
    },
    {
        "id": 35498,
        "title": "寄桂帅",
        "author": "刘崇龟",
        "paragraphs": [
            "碧幢仁施合洪钧，桂树林前倍得春。",
            "莫恋此时好风景，磻溪不是钓渔人。"
        ],
        "volume": "卷七百一十五"
    },
    {
        "id": 35499,
        "title": "席上吟",
        "author": "刘崇鲁",
        "paragraphs": [
            "南行忽见李深之，手舞如蜚令不疑。",
            "任有风流兼蕴藉，天生不似郑都知。"
        ],
        "volume": "卷七百一十五"
    },
    {
        "id": 35500,
        "title": "寄孙储",
        "author": "孙定",
        "paragraphs": [
            "行行血泪洒尘襟，事逐东流渭水深。秋跨蹇驴风尚紧，",
            "明月悲歌又前去，满城烟树噪春禽。"
        ],
        "volume": "卷七百一十五"
    },
    {
        "id": 35501,
        "title": "江南行",
        "author": "许昼",
        "paragraphs": [
            "江南萧洒地，本自与君宜。固节还同我，虚心欲待谁。",
            "涧泉傍借响，山木共含滋。粉腻虫难篆，丛疏鸟易窥。",
            "尽应逢野渡，中忽见村祠。叶扫秋空静，根横古堑危。",
            "影迷寒霭里，声出夜风时。客棹深深过，人家远远移。",
            "游边曾结念，到此数题诗。莫恨成龙晚，成龙会有期。"
        ],
        "volume": "卷七百一十五"
    },
    {
        "id": 35502,
        "title": "中秋月",
        "author": "许昼",
        "paragraphs": [
            "应是蟾宫别有情，每逢秋半倍澄清。清光不向此中见，",
            "殷勤好长来年桂，莫遣平人道不平。"
        ],
        "volume": "卷七百一十五"
    },
    {
        "id": 35503,
        "title": "临终诗",
        "author": "薛准",
        "paragraphs": [
            "旧国深恩不易酬，又离继母出他州。",
            "谁知天怒无因息，积愧终身乞速休。"
        ],
        "volume": "卷七百一十五"
    },
    {
        "id": 35504,
        "title": "观修处士画桃花图歌",
        "author": "裴谐",
        "paragraphs": [
            "一从天宝王维死，于今始遇修夫子。能向鲛绡四幅中，",
            "堪怜彩笔似东风，一朵一枝随手发。燕支乍湿如含露，",
            "工夫妙丽实奇绝，似对韶光好时节。偏宜留著待深冬，"
        ],
        "volume": "卷七百一十五"
    },
    {
        "id": 35505,
        "title": "句",
        "author": "裴谐",
        "paragraphs": [
            "风回山火断，朝落岸冰高。",
            "名终埋不得，骨任朽何妨。"
        ],
        "volume": "卷七百一十五"
    }
]