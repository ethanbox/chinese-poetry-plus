[
    {
        "id": 4636,
        "title": "唐禅社首乐章：顺和",
        "author": "贺知章",
        "paragraphs": [
            "至哉含柔德，万物资以生。常顺称厚载，流谦通变盈。",
            "圣心事能察，增广陈厥诚。黄祇僾如在，泰折俟咸亨。"
        ],
        "volume": "卷一百一十二"
    },
    {
        "id": 4637,
        "title": "唐禅社首乐章：太和",
        "author": "贺知章",
        "paragraphs": [
            "肃我成命，于昭黄祇。裘冕而祀，陟降在斯。",
            "五音克备，八变聿施。缉熙肆靖，厥心匪离。"
        ],
        "volume": "卷一百一十二"
    },
    {
        "id": 4638,
        "title": "唐禅社首乐章：肃和",
        "author": "贺知章",
        "paragraphs": [
            "黄祇是祗，我其夙夜。夤畏诚絜，匪遑宁舍。",
            "礼以琮玉，荐厥茅藉。念兹降康，胡宁克暇。"
        ],
        "volume": "卷一百一十二"
    },
    {
        "id": 4639,
        "title": "唐禅社首乐章：雍和",
        "author": "贺知章",
        "paragraphs": [
            "夙夜宥密，不敢宁宴。五齐既陈，八音在县。",
            "粢盛以絜，房俎斯荐。惟德惟馨，尚兹克遍。"
        ],
        "volume": "卷一百一十二"
    },
    {
        "id": 4640,
        "title": "唐禅社首乐章：寿和",
        "author": "贺知章",
        "paragraphs": [
            "惟以明发，有怀载殷。乐盈而反，礼顺其禋。",
            "立清以献，荐欲是亲。于穆不已，裒对斯臻。"
        ],
        "volume": "卷一百一十二"
    },
    {
        "id": 4641,
        "title": "唐禅社首乐章：福和",
        "author": "贺知章",
        "paragraphs": [
            "穆穆天子，告成岱宗。大裘如濡，执珽有颙。",
            "乐以平志，礼以和容。上帝临我，云胡肃邕。"
        ],
        "volume": "卷一百一十二"
    },
    {
        "id": 4642,
        "title": "唐禅社首乐章：太和",
        "author": "贺知章",
        "paragraphs": [
            "昭昭有唐，天俾万国。列祖应命，四宗顺则。",
            "申锡无疆，宗我同德。曾孙继绪，享神配极。"
        ],
        "volume": "卷一百一十二"
    },
    {
        "id": 4643,
        "title": "晓发",
        "author": "贺知章",
        "paragraphs": [
            "江皋闻曙钟，轻枻理还舼。海潮夜约约，川露晨溶溶。",
            "始见沙上鸟，犹埋云外峰。故乡杳无际，明发怀朋从。"
        ],
        "volume": "卷一百一十二"
    },
    {
        "id": 4644,
        "title": "奉和御制春台望",
        "author": "贺知章",
        "paragraphs": [
            "青阳布王道，玄览陶真性。欣若天下春，高逾域中圣。",
            "神皋类观赏，帝里如悬镜。缭绕八川浮，岧峣双阙映。",
            "晓色遍昭阳，晴云卷建章。华滋的皪丹青树，",
            "自昔秦奢汉穷武，后庭万余宫百数。旗回五丈殿千门，",
            "乃眷天晴兴隐恤，古来土木良非一。荆临章观赵丛台。",
            "何如尧阶将禹室。层栏窈窕下龙舆，清管逶迤半绮疏。",
            "一听南风引鸾舞，长谣北极仰鹑居。"
        ],
        "volume": "卷一百一十二"
    },
    {
        "id": 4645,
        "title": "望人家桃李花",
        "author": "贺知章",
        "paragraphs": [
            "山源夜雨度仙家，朝发东园桃李花。桃花红兮李花白，",
            "弃置千金轻不顾，踟蹰五马谢相逢。徒言南国容华晚，",
            "苑中珍木元自奇，黄金作叶白银枝。千年万岁不凋落，",
            "莫道春花不可树，会持仙实荐君王。"
        ],
        "volume": "卷一百一十二"
    },
    {
        "id": 4646,
        "title": "送人之军",
        "author": "贺知章",
        "paragraphs": [
            "常经绝脉塞，复见断肠流。送子成今别，令人起昔愁。",
            "陇云晴半雨，边草夏先秋。万里长城寄，无贻汉国忧。"
        ],
        "volume": "卷一百一十二"
    },
    {
        "id": 4647,
        "title": "奉和圣制送张说上集贤学士赐宴赋得谟字",
        "author": "贺知章",
        "paragraphs": [
            "西学垂玄览，东堂发圣谟。天光烛武殿，时宰集鸿都。",
            "枯朽沾皇泽，翾飞舞帝梧。迹同游汗漫，荣是出泥涂。",
            "三叹承汤鼎，千欢接舜壶。微躯不可答，空欲咏依蒲。"
        ],
        "volume": "卷一百一十二"
    },
    {
        "id": 4648,
        "title": "奉和圣制送张说巡边",
        "author": "贺知章",
        "paragraphs": [
            "荒憬尽怀忠，梯航已自通。九攻虽不战，五月尚持戎。",
            "遣戍征周牒，恢边重汉功。选车命元宰，授律取文雄。",
            "胄出天弧上，谋成帝幄中。诏旗分夏物，专土锡唐弓。",
            "帐宿伊川右，钲传晋苑东。饔人藉蕡实，乐正理丝桐。",
            "岐陌涵余雨，离川照晚虹。恭闻咏方叔，千载舞皇风。"
        ],
        "volume": "卷一百一十二"
    },
    {
        "id": 4649,
        "title": "题袁氏别业",
        "author": "贺知章",
        "paragraphs": [
            "主人不相识，偶坐为林泉。莫谩愁沽酒，囊中自有钱。"
        ],
        "volume": "卷一百一十二"
    },
    {
        "id": 4650,
        "title": "咏柳",
        "author": "贺知章",
        "paragraphs": [
            "碧玉妆成一树高，万条垂下绿丝绦。",
            "不知细叶谁裁出，二月春风似剪刀。"
        ],
        "volume": "卷一百一十二"
    },
    {
        "id": 4651,
        "title": "采莲曲",
        "author": "贺知章",
        "paragraphs": [
            "稽山罢雾郁嵯峨，镜水无风也自波。",
            "莫言春度芳菲尽，别有中流采芰荷。"
        ],
        "volume": "卷一百一十二"
    },
    {
        "id": 4652,
        "title": "回乡偶书二首",
        "author": "贺知章",
        "paragraphs": [
            "少小离乡老大回，乡音难改鬓毛衰。",
            "儿童相见不相识，笑问客从何处来。",
            "离别家乡岁月多，近来人事半销磨。",
            "唯有门前镜湖水，春风不改旧时波。"
        ],
        "volume": "卷一百一十二"
    },
    {
        "id": 4653,
        "title": "答朝士",
        "author": "贺知章",
        "paragraphs": [
            "fk镂银盘盛蛤蜊，镜湖莼菜乱如丝。",
            "乡曲近来佳此味，遮渠不道是吴儿。"
        ],
        "volume": "卷一百一十二"
    },
    {
        "id": 4654,
        "title": "句",
        "author": "贺知章",
        "paragraphs": [
            "落花真好些，一醉一回颠。"
        ],
        "volume": "卷一百一十二"
    }
]