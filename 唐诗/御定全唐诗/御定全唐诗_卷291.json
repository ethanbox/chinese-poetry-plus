[
    {
        "id": 13696,
        "title": "奉酬韦滁州寄示",
        "author": "杨凌",
        "paragraphs": [
            "淮扬为郡暇，坐惜流芳歇。散怀累榭风，清暑澄潭月。",
            "陪燕辞三楚，戒途绵百越。非当远别离，雅奏何由发。"
        ],
        "volume": "卷二百九十一"
    },
    {
        "id": 13697,
        "title": "梅里旅夕",
        "author": "杨凌",
        "paragraphs": [
            "沧洲东望路，旅棹怆羁游。枫浦蝉随岸，沙汀鸥转流。",
            "露天星上月，水国夜生秋。谁忍持相忆，南归一叶舟。"
        ],
        "volume": "卷二百九十一"
    },
    {
        "id": 13698,
        "title": "钟陵雪夜酬友人",
        "author": "杨凌",
        "paragraphs": [
            "穷腊催年急，阳春怯和歌。残灯闪壁尽，夜雪透窗多。",
            "归路山川险，游人梦寐过。龙洲不可泊，岁晚足惊波。"
        ],
        "volume": "卷二百九十一"
    },
    {
        "id": 13699,
        "title": "润州水楼",
        "author": "杨凌",
        "paragraphs": [
            "归心不可留，雪桂一丛秋。叶雨空江月，萤飞白露洲。",
            "野蝉依独树，水郭带孤楼。遥望山川路，相思万里游。"
        ],
        "volume": "卷二百九十一"
    },
    {
        "id": 13700,
        "title": "江上秋月",
        "author": "杨凌",
        "paragraphs": [
            "陇雁送乡心，羁情属岁阴。惊秋黄叶遍，愁暮碧云深。",
            "月色吴江上，风声楚木林。交亲几重别，归梦并愁侵。"
        ],
        "volume": "卷二百九十一"
    },
    {
        "id": 13701,
        "title": "阁前双槿",
        "author": "杨凌",
        "paragraphs": [
            "群玉开双槿，丹荣对绛纱。含烟疑出火，隔雨怪舒霞。",
            "向晚争辞蕊，迎朝斗发花。非关后桃李，为欲继年华。"
        ],
        "volume": "卷二百九十一"
    },
    {
        "id": 13702,
        "title": "小苑春望宫池柳色",
        "author": "杨凌",
        "paragraphs": [
            "上苑闲游早，东风柳色轻。储胥遥掩映，池水隔微明。",
            "春至条偏弱，寒余叶未成。和烟变浓淡，转日异阴晴。",
            "不独芳菲好，还因雨露荣。行人望攀折，远翠暮愁生。"
        ],
        "volume": "卷二百九十一"
    },
    {
        "id": 13703,
        "title": "送客往睦州",
        "author": "杨凌",
        "paragraphs": [
            "水阔尽南天，孤舟去渺然。惊秋路傍客，日暮数声蝉。"
        ],
        "volume": "卷二百九十一"
    },
    {
        "id": 13704,
        "title": "送客之蜀",
        "author": "杨凌",
        "paragraphs": [
            "西蜀三千里，巴南水一方。晓云天际断，夜月峡中长。"
        ],
        "volume": "卷二百九十一"
    },
    {
        "id": 13705,
        "title": "剡溪看花",
        "author": "杨凌",
        "paragraphs": [
            "花落千回舞，莺声百啭歌。还同异方乐，不奈客愁多。"
        ],
        "volume": "卷二百九十一"
    },
    {
        "id": 13706,
        "title": "江中风",
        "author": "杨凌",
        "paragraphs": [
            "白浪暗江中，南泠路不通。高樯帆自满，出浦莫呼风。"
        ],
        "volume": "卷二百九十一"
    },
    {
        "id": 13707,
        "title": "咏破扇",
        "author": "杨凌",
        "paragraphs": [
            "粉落空床弃，尘生故箧留。先来无一半，情断不胜愁。"
        ],
        "volume": "卷二百九十一"
    },
    {
        "id": 13708,
        "title": "贾客愁",
        "author": "杨凌",
        "paragraphs": [
            "山水路悠悠，逢滩即𣨼留。西江风未便，何日到荆州。"
        ],
        "volume": "卷二百九十一"
    },
    {
        "id": 13709,
        "title": "即事寄人",
        "author": "杨凌",
        "paragraphs": [
            "中禁鸣钟日欲高，北窗欹枕望频搔。",
            "相思寂寞青苔合，唯有春风啼伯劳。"
        ],
        "volume": "卷二百九十一"
    },
    {
        "id": 13710,
        "title": "早春雪中",
        "author": "杨凌",
        "paragraphs": [
            "新年雨雪少晴时，屡失寻梅看柳期。",
            "乡信忆随回雁早，江春寒带故阴迟。"
        ],
        "volume": "卷二百九十一"
    },
    {
        "id": 13711,
        "title": "北行留别",
        "author": "杨凌",
        "paragraphs": [
            "日日山川烽火频，山河重起旧烟尘。",
            "一生孤负龙泉剑，羞把诗书问故人。"
        ],
        "volume": "卷二百九十一"
    },
    {
        "id": 13712,
        "title": "秋原野望",
        "author": "杨凌",
        "paragraphs": [
            "客雁秋来次第逢，家书频寄两三封。",
            "夕阳天外云归尽，乱见青山无数峰。"
        ],
        "volume": "卷二百九十一"
    },
    {
        "id": 13713,
        "title": "春霁花萼楼南闻宫莺",
        "author": "杨凌",
        "paragraphs": [
            "祥烟瑞气晓来轻，柳变花开共作晴。",
            "黄鸟远啼𫛛鹊观，春风流出凤凰城。"
        ],
        "volume": "卷二百九十一"
    },
    {
        "id": 13714,
        "title": "明妃怨",
        "author": "杨凌",
        "paragraphs": [
            "汉国明妃去不还，马驮弦管向阴山。",
            "匣中纵有菱花镜，羞对单于照旧颜。"
        ],
        "volume": "卷二百九十一"
    },
    {
        "id": 13715,
        "title": "句",
        "author": "杨凌",
        "paragraphs": [
            "南园桃李花落尽，春风寂寞摇空枝。"
        ],
        "volume": "卷二百九十一"
    }
]