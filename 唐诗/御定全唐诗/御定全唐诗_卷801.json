[
    {
        "id": 38780,
        "title": "采桑",
        "author": "郎大家宋氏",
        "volume": "卷八百零一",
        "paragraphs": [
            "春来南雁归，日去西蚕远。妾思纷何极，客游殊未返。"
        ]
    },
    {
        "id": 38781,
        "title": "宛转歌二首",
        "author": "郎大家宋氏",
        "volume": "卷八百零一",
        "paragraphs": [
            "风已清，月朗琴复鸣。掩抑非千态，殷勤是一声。",
            "歌宛转，宛转和且长。愿为双鸿鹄，比翼共翱翔。",
            "日已暮，长簷鸟声度。此时望君君不来，此时思君君不顾。",
            "歌宛转，宛转那能异栖宿。愿为形与影，出入恒相逐。"
        ]
    },
    {
        "id": 38782,
        "title": "长相思",
        "author": "郎大家宋氏",
        "volume": "卷八百零一",
        "paragraphs": [
            "长相思，久离别。关山阻，风烟绝。台上镜文销，"
        ]
    },
    {
        "id": 38783,
        "title": "朝云引",
        "author": "郎大家宋氏",
        "volume": "卷八百零一",
        "paragraphs": [
            "巴西巫峡指巴东，朝云触石上朝空。巫山巫峡高何已，"
        ]
    },
    {
        "id": 38784,
        "title": "宿巫山寄远人",
        "author": "梁琼",
        "volume": "卷八百零一",
        "paragraphs": [
            "巫山云，巫山雨，朝云暮雨无定所。南峰忽暗北峰晴，",
            "春风澹澹白云闲，惊湍流水响千山。一夜此中对明月，",
            "晓看襟上泪流处，点点血痕犹在衣。"
        ]
    },
    {
        "id": 38785,
        "title": "昭君怨",
        "author": "梁琼",
        "volume": "卷八百零一",
        "paragraphs": [
            "自古无和亲，贻灾到妾身。朔风嘶去马，汉月出行轮。",
            "衣薄狼山雪，妆成虏塞春。回看父母国，生死毕胡尘。"
        ]
    },
    {
        "id": 38786,
        "title": "铜雀台",
        "author": "梁琼",
        "volume": "卷八百零一",
        "paragraphs": [
            "歌扇向陵开，齐行奠玉杯。舞时飞燕列，梦里片云来。",
            "月色空余恨，松声莫更哀。谁怜未死妾，掩袂下铜台。"
        ]
    },
    {
        "id": 38787,
        "title": "远意",
        "author": "梁琼",
        "volume": "卷八百零一",
        "paragraphs": [
            "脉脉长摅气，微微不离心。叩头从此去，烦恼阿谁禁。"
        ]
    },
    {
        "id": 38788,
        "title": "句",
        "author": "梁琼",
        "volume": "卷八百零一",
        "paragraphs": [
            "玉枕空流别后泪，罗衣已尽去时香。"
        ]
    },
    {
        "id": 38789,
        "title": "有所思",
        "author": "刘云",
        "volume": "卷八百零一",
        "paragraphs": [
            "朝亦有所思，暮亦有所思。登楼望君处，蔼蔼萧关道。",
            "掩泪向浮云，谁知妾怀抱。玉井苍苔春院深，"
        ]
    },
    {
        "id": 38790,
        "title": "婕妤怨",
        "author": "刘云",
        "volume": "卷八百零一",
        "paragraphs": [
            "君恩不可见，妾岂如秋扇。秋扇尚有时，妾身永微贱。",
            "莫言朝花不复落，娇容几夺昭阳殿。"
        ]
    },
    {
        "id": 38791,
        "title": "望月",
        "author": "刘云",
        "volume": "卷八百零一",
        "paragraphs": [
            "天汉凉秋夜，澄澄一镜明。山空猿屡啸，林静鹊频惊。"
        ]
    },
    {
        "id": 38792,
        "title": "古意",
        "author": "崔萱",
        "volume": "卷八百零一",
        "paragraphs": [
            "灼灼叶中花，夏萎春又芳。明明天上月，蟾缺圆复光。",
            "未如君子情，朝违夕已忘。玉帐枕犹暖，纨扇思何长。",
            "愿因西南风，吹上玳瑁床。娇眠锦衾里，辗转双鸳鸯。"
        ]
    },
    {
        "id": 38793,
        "title": "叙别",
        "author": "崔萱",
        "volume": "卷八百零一",
        "paragraphs": [
            "碧池漾漾春水绿，中有佳禽暮栖宿。",
            "愿持此意永相贻，只虑君情中反复。"
        ]
    },
    {
        "id": 38794,
        "title": "豪家子",
        "author": "崔萱",
        "volume": "卷八百零一",
        "paragraphs": [
            "年少家藏累代金，红楼尽日醉沉沉。",
            "马非躞蹀宁酬价，人不婵娟肯动心。"
        ]
    },
    {
        "id": 38795,
        "title": "句",
        "author": "崔萱",
        "volume": "卷八百零一",
        "paragraphs": [
            "岂知一只凤钗价，沽得数村蜗舍人。"
        ]
    },
    {
        "id": 38796,
        "title": "赠所思",
        "author": "崔仲容",
        "volume": "卷八百零一",
        "paragraphs": [
            "所居幸接邻，相见不相亲。一似云间月，何殊镜里人。",
            "丹诚空有梦，肠断不禁春。愿作梁间燕，无由变此身。"
        ]
    },
    {
        "id": 38797,
        "title": "戏赠",
        "author": "崔仲容",
        "volume": "卷八百零一",
        "paragraphs": [
            "暂到昆仑未得归，阮郎何事教人非。",
            "如今身佩上清箓，莫遣落花沾羽衣。"
        ]
    },
    {
        "id": 38798,
        "title": "赠歌姬",
        "author": "崔仲容",
        "volume": "卷八百零一",
        "paragraphs": [
            "水剪双眸雾剪衣，当筵一曲媚春辉。潇湘夜瑟怨犹在，",
            "渭城朝雨休重唱，满眼阳关客未归。"
        ]
    },
    {
        "id": 38799,
        "title": "句",
        "author": "崔仲容",
        "volume": "卷八百零一",
        "paragraphs": [
            "妾心合君心，一似影随形。",
            "梁燕无情困，双栖语此时。",
            "不觉红颜去，空嗟白发生。",
            "桐花落尽春又尽，紫塞征人犹未归。"
        ]
    },
    {
        "id": 38800,
        "title": "独夜词",
        "author": "崔公远",
        "volume": "卷八百零一",
        "paragraphs": [
            "晴天霜落寒风急，锦帐罗帏羞更入。",
            "秦筝不复续断弦，回身掩泪挑灯立。"
        ]
    },
    {
        "id": 38801,
        "title": "句",
        "author": "崔公远",
        "volume": "卷八百零一",
        "paragraphs": [
            "看花独不语，裴回双泪潸。",
            "君今远戍在何处，遣妾秋来长望天。"
        ]
    },
    {
        "id": 38802,
        "title": "春词二首",
        "author": "张琰",
        "volume": "卷八百零一",
        "paragraphs": [
            "垂柳鸣黄鹂，关关若求友。春情不可耐，愁杀闺中妇。",
            "日暮登高楼，谁怜小垂手。",
            "昨日桃花飞，今朝梨花吐。春色能几时，那堪此愁绪。",
            "荡子游不归，春来泪如雨。"
        ]
    },
    {
        "id": 38803,
        "title": "铜雀台",
        "author": "张琰",
        "volume": "卷八百零一",
        "paragraphs": [
            "君王冥漠不可见，铜雀歌舞空裴回。西陵啧啧悲宿鸟，"
        ]
    },
    {
        "id": 38804,
        "title": "句",
        "author": "张琰",
        "volume": "卷八百零一",
        "paragraphs": [
            "年年人自老，日日水东流。",
            "庭芳自摇落，永念结中肠。"
        ]
    },
    {
        "id": 38805,
        "title": "哭夫二首",
        "author": "裴羽仙",
        "volume": "卷八百零一",
        "paragraphs": [
            "风卷平沙日欲曛，狼烟遥认犬羊群。",
            "李陵一战无归日，望断胡天哭塞云。",
            "良人平昔逐蕃浑，力战轻行出塞门。",
            "从此不归成万古，空留贱妾怨黄昏。"
        ]
    },
    {
        "id": 38806,
        "title": "长门怨",
        "author": "刘媛",
        "volume": "卷八百零一",
        "paragraphs": [
            "雨滴梧桐秋夜长，愁心和雨到昭阳。",
            "泪痕不学君恩断，拭却千行更万行。",
            "学画蛾眉独出群，当时人道便承恩。",
            "经年不见君王面，花落黄昏空掩门。"
        ]
    },
    {
        "id": 38807,
        "title": "送远",
        "author": "刘媛",
        "volume": "卷八百零一",
        "paragraphs": [
            "闻道瞿塘滟滪堆，青山流水近阳台。",
            "知君此去无还日，妾亦随波不复回。"
        ]
    },
    {
        "id": 38808,
        "title": "句",
        "author": "刘媛",
        "volume": "卷八百零一",
        "paragraphs": [
            "春风报梅柳，一夜发南枝。",
            "傍人那得知心事，一面残妆空泪痕。"
        ]
    },
    {
        "id": 38809,
        "title": "怀良人",
        "author": "葛鸦儿",
        "volume": "卷八百零一",
        "paragraphs": [
            "蓬鬓荆钗世所稀，布裙犹是嫁时衣。",
            "胡麻好种无人种，正是归时不见归。"
        ]
    },
    {
        "id": 38810,
        "title": "会仙诗",
        "author": "葛鸦儿",
        "volume": "卷八百零一",
        "paragraphs": [
            "彩凤摇摇下翠微，烟光漠漠遍芳枝。",
            "玉窗仙会何人见，唯有春风仔细知。",
            "烟霞迤逦接蓬莱，宫殿参差晓日开。",
            "群玉山前人别处，紫鸾飞起望仙台。"
        ]
    },
    {
        "id": 38811,
        "title": "暗别离",
        "author": "刘瑶",
        "volume": "卷八百零一",
        "paragraphs": [
            "槐花结子桐叶焦，单飞越鸟啼青霄。翠轩辗云轻遥遥，",
            "朱弦暗断不见人，风动花枝月中影。青鸾脉脉西飞去，"
        ]
    },
    {
        "id": 38812,
        "title": "古意曲",
        "author": "刘瑶",
        "volume": "卷八百零一",
        "paragraphs": [
            "梧桐阶下月团团，洞房如水秋夜阑。吴刀剪破机头锦，"
        ]
    },
    {
        "id": 38813,
        "title": "阖闾城怀古",
        "author": "刘瑶",
        "volume": "卷八百零一",
        "paragraphs": [
            "五湖春水接遥天，国破君亡不记年。",
            "唯有妖娥曾舞处，古台寂寞起愁烟。"
        ]
    },
    {
        "id": 38814,
        "title": "峡中即事",
        "author": "廉氏",
        "volume": "卷八百零一",
        "paragraphs": [
            "清秋三峡此中去，鸣鸟孤猿不可闻。一道水声多乱石，"
        ]
    },
    {
        "id": 38815,
        "title": "怀远",
        "author": "廉氏",
        "volume": "卷八百零一",
        "paragraphs": [
            "隙尘何微微，朝夕通其辉。人生各有托，君去独不归。",
            "青林有蝉响，赤日无鸟飞。裴回东南望，双泪空沾衣。"
        ]
    },
    {
        "id": 38816,
        "title": "寄征人",
        "author": "廉氏",
        "volume": "卷八百零一",
        "paragraphs": [
            "凄凄北风吹鸳被，娟娟西月生蛾眉。",
            "谁知独夜相思处，泪滴寒塘蕙草时。"
        ]
    },
    {
        "id": 38817,
        "title": "寄远",
        "author": "田娥",
        "volume": "卷八百零一",
        "paragraphs": [
            "忆昨会诗酒，终日相逢迎。今来成故事，岁月令人惊。",
            "泪流红粉薄，风度罗衣轻。难为子猷志，虚负文君名。"
        ]
    },
    {
        "id": 38818,
        "title": "携手曲",
        "author": "田娥",
        "volume": "卷八百零一",
        "paragraphs": [
            "携手共惜芳菲节，莺啼锦花满城阙。行乐逶迤念容色，"
        ]
    },
    {
        "id": 38819,
        "title": "长信宫",
        "author": "田娥",
        "volume": "卷八百零一",
        "paragraphs": [
            "团圆手中扇，昔为君所持。今日君弃捐，复值秋风时。",
            "悲将入箧笥，自叹知何为。"
        ]
    },
    {
        "id": 38820,
        "title": "句",
        "author": "田娥",
        "volume": "卷八百零一",
        "paragraphs": [
            "春至偏无兴，秋来只是眠。"
        ]
    },
    {
        "id": 38821,
        "title": "中秋夜泊武昌",
        "author": "刘淑柔",
        "volume": "卷八百零一",
        "paragraphs": [
            "两城相对峙，一水向东流。今夜素娥月，何年黄鹤楼。",
            "悠悠兰棹晚，渺渺荻花秋。无奈柔肠断，关山总是愁。"
        ]
    },
    {
        "id": 38822,
        "title": "赋荆门",
        "author": "薛琼",
        "volume": "卷八百零一",
        "paragraphs": [
            "黄鸟翻红树，青牛卧绿苔。渚宫歌舞地，轻雾锁楼台。"
        ]
    },
    {
        "id": 38823,
        "title": "戏赠",
        "author": "赵虚舟",
        "volume": "卷八百零一",
        "paragraphs": [
            "砌下梧桐叶正齐，花繁雨后压枝低。",
            "报导不须鸦鸟乱，他家自有凤凰栖。"
        ]
    },
    {
        "id": 38824,
        "title": "铜雀台",
        "author": "张瑛",
        "volume": "卷八百零一",
        "paragraphs": [
            "君王冥漠不可见，铜雀歌舞空裴回。西陵啧啧悲宿鸟，"
        ]
    },
    {
        "id": 38825,
        "title": "望月",
        "author": "张瑛",
        "volume": "卷八百零一",
        "paragraphs": [
            "天汉凉秋夜，澄澄一镜明。山空猿屡啸，林静鹤频惊。"
        ]
    },
    {
        "id": 38826,
        "title": "答外",
        "author": "长孙佐转妻",
        "volume": "卷八百零一",
        "paragraphs": [
            "征人去年戍边水，夜得边书字盈纸。挥刀就烛裁红绮，",
            "同心再解不心离，离字频看字愁灭。结成一衣和泪封，"
        ]
    },
    {
        "id": 38827,
        "title": "早梅",
        "author": "刘元载妻",
        "volume": "卷八百零一",
        "paragraphs": [
            "南枝向暖北枝寒，一种春风有两般。",
            "凭仗高楼莫吹笛，大家留取倚阑干。"
        ]
    },
    {
        "id": 38828,
        "title": "明月堂",
        "author": "刘氏妇",
        "volume": "卷八百零一",
        "paragraphs": [
            "蝉鬓惊秋华发新，可怜红隙尽埃尘。",
            "西山一梦何年觉，明月堂前不见人。",
            "玉钩风急响丁东，回首西山似梦中。",
            "明月堂前人不到，庭梧一夜老秋风。"
        ]
    },
    {
        "id": 38829,
        "title": "和潘雍",
        "author": "葛氏女",
        "volume": "卷八百零一",
        "paragraphs": [
            "九天天远瑞烟浓，驾鹤骖鸾意已同。",
            "从此三山山上月，琼花开处照春风。"
        ]
    },
    {
        "id": 38830,
        "title": "寄诗",
        "author": "李主簿姬",
        "volume": "卷八百零一",
        "paragraphs": [
            "去时盟约与心违，秋日离家春不归。",
            "应是维扬风景好，恣情欢笑到芳菲。"
        ]
    },
    {
        "id": 38831,
        "title": "题兴元明珠亭",
        "author": "京兆女子",
        "volume": "卷八百零一",
        "paragraphs": [
            "寂寥满地落花红，独有离人万恨中。",
            "回首池塘更无语，手弹珠泪与春风。"
        ]
    },
    {
        "id": 38832,
        "title": "题玉泉溪",
        "author": "湘驿女子",
        "volume": "卷八百零一",
        "paragraphs": [
            "红叶醉秋色，碧溪弹夜弦。佳期不可再，风雨杳如年。"
        ]
    },
    {
        "id": 38833,
        "title": "题三乡诗",
        "author": "若耶溪女子",
        "volume": "卷八百零一",
        "paragraphs": [
            "昔逐良人西入关，良人身殁妾空还。",
            "谢娘卫女不相待，为雨为云归此山。"
        ]
    },
    {
        "id": 38834,
        "title": "题沙鹿门",
        "author": "谁氏女",
        "volume": "卷八百零一",
        "paragraphs": [
            "昔逐良人去上京，良人身殁妾东征。",
            "同来不得同归去，永负朝云暮雨情。"
        ]
    },
    {
        "id": 38835,
        "title": "联句",
        "author": "不详",
        "volume": "卷八百零一",
        "paragraphs": [
            "朱楼影直日当午，玉树阴低月已三。——光",
            "腻粉暗销银镂合，错刀闲剪泥金衫。——威",
            "绣床怕引乌龙吠，锦字愁教青鸟衔。——裒",
            "百味炼来怜益母，千花开处斗宜男。——光",
            "鸳鸯有伴谁能羡，鹦鹉无言我自惭。——威",
            "浪喜游蜂飞扑扑，佯惊孤燕语喃喃。——裒",
            "偏怜爱数螆蛦掌，每忆光抽玳瑁簪。——光",
            "烟洞几年悲尚在，星桥一夕帐空含。——威",
            "窗前时节羞虚掷，世上风流笑苦谙。——裒",
            "独结香绡偷饷送，暗垂檀袖学通参。——光",
            "须知化石心难定，却是为云分易甘。——威",
            "看见风光零落尽，弦声犹逐望江南。——裒"
        ]
    },
    {
        "id": 38836,
        "title": "联句",
        "author": "越溪杨女",
        "volume": "卷八百零一",
        "paragraphs": [
            "珠帘半床月，青竹满林风。——杨女",
            "何事今宵景，无人解语同。——谢生"
        ]
    },
    {
        "id": 38837,
        "title": "春日",
        "author": "越溪杨女",
        "volume": "卷八百零一",
        "paragraphs": [
            "春尽花随尽，其如自是花。——杨女",
            "从来说花意，不过此容华。——谢生",
            "明月易亏轮，好花难恋春。——杨女",
            "常将花月恨，并作可怜人。——谢生"
        ]
    },
    {
        "id": 38838,
        "title": "句",
        "author": "曹文姬",
        "volume": "卷八百零一",
        "paragraphs": [
            "凿开天外长生地，炼出人间不死丹。"
        ]
    }
]