[
    {
        "id": 37955,
        "title": "宜春郡城闻猿",
        "author": "崔江",
        "paragraphs": [
            "怨抱霜枝向月啼，数声清绕郡城低。",
            "那堪日夜有云雨，便似巫山与建溪。"
        ],
        "volume": "卷七百七十五"
    },
    {
        "id": 37956,
        "title": "谪宜阳到荆渚",
        "author": "李伉",
        "paragraphs": [
            "汉江江水水连天，被谪宜阳路几千。",
            "为问野人山鸟语，问予归棹是何年。"
        ],
        "volume": "卷七百七十五"
    },
    {
        "id": 37957,
        "title": "九嶷山",
        "author": "刘望",
        "paragraphs": [
            "鼎湖冠剑有遗踪，晋汉真人羽化同。九转药成丹灶冷，",
            "徒有旧山流水畔，老松枝叶苦吟风。"
        ],
        "volume": "卷七百七十五"
    },
    {
        "id": 37958,
        "title": "郡城放猿献卫使君",
        "author": "易思",
        "paragraphs": [
            "千岩万壑与云连，放出雕笼任自然。叶洒惊风啼暮雨，",
            "应解感恩寻太守，攀萝时复到楼前。"
        ],
        "volume": "卷七百七十五"
    },
    {
        "id": 37959,
        "title": "题袁州龙兴寺",
        "author": "易思",
        "paragraphs": [
            "百尺古松松下寺，宝幡朱盖画珊珊。",
            "闲庭甘露几回落，青石绿苔犹未干。"
        ],
        "volume": "卷七百七十五"
    },
    {
        "id": 37960,
        "title": "山中送弟方质",
        "author": "易思",
        "paragraphs": [
            "山中殷勤弟别兄，兄还送弟下山行。",
            "芦花飞处秋风起，日暮不堪闻雁声。"
        ],
        "volume": "卷七百七十五"
    },
    {
        "id": 37961,
        "title": "寻易尊师不遇",
        "author": "易思",
        "paragraphs": [
            "烂熳红霞光照衣，苔封白石路微微。",
            "华阳洞里人何在，落尽松花不见归。"
        ],
        "volume": "卷七百七十五"
    },
    {
        "id": 37962,
        "title": "秋日寄弟",
        "author": "赵防",
        "paragraphs": [
            "凉风飒庭户，渐疑华发侵。已经杨柳谢，犹听蟪蛄吟。",
            "雨助滩声出，云连野色深。鹡鸰今在远，年酒共谁斟。"
        ],
        "volume": "卷七百七十五"
    },
    {
        "id": 37963,
        "title": "杨岐山",
        "author": "刘廓",
        "paragraphs": [
            "千峰围古寺，深处敞楼台。景异寻常处，人须特达来。",
            "松杉寒更茂，岚霭昼还开。欲续丰碑语，含毫恨不才。"
        ],
        "volume": "卷七百七十五"
    },
    {
        "id": 37964,
        "title": "南源山",
        "author": "姚偓",
        "paragraphs": [
            "修径投幽隐，轻裘怯暮寒。闲僧能解榻，倦客得休鞍。",
            "白雨鸣山麓，青灯语夜阑。明朝梯石路，更仗笋舆安。"
        ],
        "volume": "卷七百七十五"
    },
    {
        "id": 37965,
        "title": "下第夜吟",
        "author": "戴衢",
        "paragraphs": [
            "扰扰东西南北情，何人于此悟浮生。",
            "还缘无月春风夜，暂得独闻流水声。"
        ],
        "volume": "卷七百七十五"
    },
    {
        "id": 37966,
        "title": "句",
        "author": "戴衢",
        "paragraphs": [
            "坐落千门日，吟残午夜灯。"
        ],
        "volume": "卷七百七十五"
    },
    {
        "id": 37967,
        "title": "咏月",
        "author": "李建枢",
        "paragraphs": [
            "昨夜圆非今夜圆，却疑圆处减婵娟。",
            "一年十二度圆缺，能得几多时少年。"
        ],
        "volume": "卷七百七十五"
    },
    {
        "id": 37968,
        "title": "谢人惠琴材",
        "author": "谢邈",
        "paragraphs": [
            "风撼桐丝带月明，羽人乘醉截秋声。七弦妙制饶仙品，",
            "何因乞与元中术，临化无妨膝上横。"
        ],
        "volume": "卷七百七十五"
    },
    {
        "id": 37969,
        "title": "谢僧寄拄杖",
        "author": "谢邈",
        "paragraphs": [
            "峭壁猿啼采处深，一枝奇异出孤岑。感师千里寄来意，",
            "他年必藉相携力，蹇步犹能返故林。"
        ],
        "volume": "卷七百七十五"
    },
    {
        "id": 37970,
        "title": "失题二首",
        "author": "唐备",
        "paragraphs": [
            "天若无雪霜，青松不如草。地若无山川，何人重平道。",
            "一日天无风，四溟波尽息。人心风不吹，波浪高百尺。"
        ],
        "volume": "卷七百七十五"
    },
    {
        "id": 37971,
        "title": "道傍木",
        "author": "唐备",
        "paragraphs": [
            "狂风拔倒树，树倒根已露。上有数枝藤，青青犹未悟。"
        ],
        "volume": "卷七百七十五"
    },
    {
        "id": 37972,
        "title": "失题",
        "author": "方棫",
        "paragraphs": [
            "午醉醒来晚，无人梦自惊。夕阳如有意，长傍小窗明。"
        ],
        "volume": "卷七百七十五"
    },
    {
        "id": 37973,
        "title": "失题",
        "author": "范夜",
        "paragraphs": [
            "举意三江竭，兴心四海枯。南游李邕死，北望宋珪殂。"
        ],
        "volume": "卷七百七十五"
    },
    {
        "id": 37974,
        "title": "失题",
        "author": "卢群玉",
        "paragraphs": [
            "酒泻银瓶倒底清，夜深丝竹凤凰鸣。",
            "红妆醉起一花落，更引春风无限情。"
        ],
        "volume": "卷七百七十五"
    },
    {
        "id": 37975,
        "title": "投卢尚书",
        "author": "卢群玉",
        "paragraphs": [
            "无力不任为走役，有文安敢滞清平。",
            "从来若把耕桑定，免恃雕虫误此生。"
        ],
        "volume": "卷七百七十五"
    },
    {
        "id": 37976,
        "title": "失题二首",
        "author": "杨行敏",
        "paragraphs": [
            "驽骀嘶叫知无定，骐骥低垂自有心。",
            "山上高松溪畔竹，清风才动是知音。",
            "杜鹃花里杜鹃啼，浅紫深红更傍溪。",
            "迟日霁光搜客思，晓来山路恨如迷。"
        ],
        "volume": "卷七百七十五"
    },
    {
        "id": 37977,
        "title": "吴江别王长史",
        "author": "张怀",
        "paragraphs": [
            "多年襆被玉山岑，鬓雪欺人忽满簪。驽马虽然贪短豆，",
            "见说新桥好风景，会须乘月濯烦襟。"
        ],
        "volume": "卷七百七十五"
    },
    {
        "id": 37978,
        "title": "题天台石桥",
        "author": "赵湘",
        "paragraphs": [
            "白石峰犹在，横桥一径微。多年无客过，落日有云归。",
            "水净苔生发，山寒树著衣。如何方广寺，千古去人稀。"
        ],
        "volume": "卷七百七十五"
    },
    {
        "id": 37979,
        "title": "寄朗陵兄",
        "author": "杨持",
        "paragraphs": [
            "刺举官犹屈，风谣政已成。行看换龟组，奏最谒承明。"
        ],
        "volume": "卷七百七十五"
    },
    {
        "id": 37980,
        "title": "咏dD溪在历阳西一里",
        "author": "李聪",
        "paragraphs": [
            "泠泠一带清溪水，远派□通历阳市。",
            "涓涓出自碧湖中，流入楚江烟雾里。"
        ],
        "volume": "卷七百七十五"
    },
    {
        "id": 37981,
        "title": "耒阳杜工部祠堂",
        "author": "徐介",
        "paragraphs": [
            "手接汨罗水，天心知所存。固教工部死，来伴大夫魂。",
            "流落同千古，风骚共一源。消凝伤往事，斜日隐颓垣。"
        ],
        "volume": "卷七百七十五"
    },
    {
        "id": 37982,
        "title": "登单于台",
        "author": "李士元",
        "paragraphs": [
            "悔上层楼望，翻成极目愁。路沿葱岭去，河背玉关流。",
            "马散眠沙碛，兵闲倚戍楼。残阳三会角，吹白旅人头。"
        ],
        "volume": "卷七百七十五"
    },
    {
        "id": 37983,
        "title": "登阁",
        "author": "李士元",
        "paragraphs": [
            "乱后独来登大阁，凭阑举目尽伤心。长堤过雨人行少，",
            "总输释氏青莲馆，依旧重重布地金。"
        ],
        "volume": "卷七百七十五"
    }
]