[
    {
        "id": 34774,
        "title": "登单于台",
        "author": "张𧏖",
        "paragraphs": [
            "边兵春尽回，独上单于台。白日地中出，黄河天外来。",
            "沙翻痕似浪，风急响疑雷。欲向阴关度，阴关晓不开。"
        ],
        "volume": "卷七百零二"
    },
    {
        "id": 34775,
        "title": "寄友人",
        "author": "张𧏖",
        "paragraphs": [
            "恋道欲何如，东西远索居。长疑即见面，翻致久无书。",
            "甸麦深藏雉，淮苔浅露鱼。相思不我会，明月几盈虚。"
        ],
        "volume": "卷七百零二"
    },
    {
        "id": 34776,
        "title": "和崔监丞春游郑仆射东园",
        "author": "张𧏖",
        "paragraphs": [
            "春兴随花尽，东园自养闲。不离三亩地，似入万重山。",
            "白鸟穿萝去，清泉抵石还。岂同秦代客，无位隐商山。"
        ],
        "volume": "卷七百零二"
    },
    {
        "id": 34777,
        "title": "过萧关",
        "author": "张𧏖",
        "paragraphs": [
            "出得萧关北，儒衣不称身。陇狐来试客，沙鹘下欺人。",
            "晓戍残烽火，晴原起猎尘。边戎莫相忌，非是霍家亲。"
        ],
        "volume": "卷七百零二"
    },
    {
        "id": 34778,
        "title": "盆池",
        "author": "张𧏖",
        "paragraphs": [
            "圆内陶化功，外绝众流通。选处离松影，穿时减药丛。",
            "别疑天在地，长对月当空。每使登门客，烟波入梦中。"
        ],
        "volume": "卷七百零二"
    },
    {
        "id": 34779,
        "title": "野泉",
        "author": "张𧏖",
        "paragraphs": [
            "远出白云中，长年听不同。清声萦乱石，寒色入长空。",
            "挂壁聊成雨，穿林别起风。温泉非尔数，源发在深空。"
        ],
        "volume": "卷七百零二"
    },
    {
        "id": 34780,
        "title": "送成州牧",
        "author": "张𧏖",
        "paragraphs": [
            "清时为塞郡，自古有儒流。素望知难惬，新恩且用酬。",
            "犬牙连蜀国，兵额贯秦州。只作三年别，谁能听邑留。"
        ],
        "volume": "卷七百零二"
    },
    {
        "id": 34781,
        "title": "蓟北书事",
        "author": "张𧏖",
        "paragraphs": [
            "度碛如经海，茫然但见空。戍楼承落日，沙塞碍惊蓬。",
            "暑过燕僧出，时平虏客通。逢人皆上将，谁有定边功。"
        ],
        "volume": "卷七百零二"
    },
    {
        "id": 34782,
        "title": "送徐州薛尚书",
        "author": "张𧏖",
        "paragraphs": [
            "上将出儒中，论诗拟立功。州从禹后别，军自汉来雄。",
            "远驿销寒日，严城肃暮空。龙颜有遗庙，犹得奠英风。"
        ],
        "volume": "卷七百零二"
    },
    {
        "id": 34783,
        "title": "贻曹郎中",
        "author": "张𧏖",
        "paragraphs": [
            "所作高前古，封章自曲台。细看明主意，终用出人才。",
            "省印寻僧锁，书楼领鹤开。南山有旧友，时向白云来。"
        ],
        "volume": "卷七百零二"
    },
    {
        "id": 34784,
        "title": "送缙云尉",
        "author": "张𧏖",
        "paragraphs": [
            "释褐从仙尉，之官兴若何。去程唯水石，公署在云萝。",
            "野饭楼中迥，晴峰案上多。三年罢趋府，应更战高科。"
        ],
        "volume": "卷七百零二"
    },
    {
        "id": 34785,
        "title": "送董卿赴台州",
        "author": "张𧏖",
        "paragraphs": [
            "九陌除书出，寻僧问海城。家从中路挈，吏隔数州迎。",
            "夜蚌侵灯影，春禽杂橹声。开图见异迹，思上石桥行。"
        ],
        "volume": "卷七百零二"
    },
    {
        "id": 34786,
        "title": "送友人赴泾州幕",
        "author": "张𧏖",
        "paragraphs": [
            "杏园沈饮散，荣别就佳招。日月相期尽，山川独去遥。",
            "府楼明蜀雪，关碛转胡雕。纵有烟尘动，应随上策销。"
        ],
        "volume": "卷七百零二"
    },
    {
        "id": 34787,
        "title": "逢漳州崔使君北归",
        "author": "张𧏖",
        "paragraphs": [
            "在郡多殊称，无人不望回。离城携客去，度岭担猿来。",
            "障写经冬蕊，瓶缄落暑梅。长安有归宅，归见锁青苔。"
        ],
        "volume": "卷七百零二"
    },
    {
        "id": 34788,
        "title": "云朔逢山友",
        "author": "张𧏖",
        "paragraphs": [
            "会面却生疑，居然似梦归。塞深行客少，家远识人稀。",
            "战马分旗牧，惊禽曳箭飞。将军虽异礼，难便脱麻衣。"
        ],
        "volume": "卷七百零二"
    },
    {
        "id": 34789,
        "title": "别后寄友生",
        "author": "张𧏖",
        "paragraphs": [
            "上马如飞鸟，飘然隔去尘。共看今夜月，独作异乡人。",
            "就养江南熟，移居井赋新。襄阳曾卜隐，应与孟家邻。"
        ],
        "volume": "卷七百零二"
    },
    {
        "id": 34790,
        "title": "边游别友人",
        "author": "张𧏖",
        "paragraphs": [
            "欲别不止泪，当杯难强歌。家贫随日长，身病涉寒多。",
            "雨雪迷燕路，田园隔楚波。良时未自致，归去欲如何。"
        ],
        "volume": "卷七百零二"
    },
    {
        "id": 34791,
        "title": "边庭送别",
        "author": "张𧏖",
        "paragraphs": [
            "一生虽达理，远别亦相悲。白发无修处，青松有老时。",
            "暮烟传戍起，寒日隔沙垂。若是长安去，何难定后期。"
        ],
        "volume": "卷七百零二"
    },
    {
        "id": 34792,
        "title": "将之京师留别亲友",
        "author": "张𧏖",
        "paragraphs": [
            "达命何劳问，西游且自期。至公如有日，知我岂无时。",
            "野迥蝉相答，堤长柳对垂。酣歌一举袂，明发不堪思。"
        ],
        "volume": "卷七百零二"
    },
    {
        "id": 34793,
        "title": "赠别山友",
        "author": "张𧏖",
        "paragraphs": [
            "从容无限意，不独为离群。年长惊黄叶，时清厌白云。",
            "旧山回马见，寒瀑别家闻。相与存吾道，穷通各自分。"
        ],
        "volume": "卷七百零二"
    },
    {
        "id": 34794,
        "title": "途次绩溪先寄陈明府",
        "author": "张𧏖",
        "paragraphs": [
            "入境风烟好，幽人不易传。新居多是客，旧隐半成仙。",
            "山断云冲骑，溪长柳拂船。何当许过县，闻有箧中篇。"
        ],
        "volume": "卷七百零二"
    },
    {
        "id": 34795,
        "title": "送友人归武陵",
        "author": "张𧏖",
        "paragraphs": [
            "闻近桃源住，无村不是花。戍旗招海客，庙鼓集江鸦。",
            "别岛垂橙实，闲田长荻芽。游秦未得意，看即更离家。"
        ],
        "volume": "卷七百零二"
    },
    {
        "id": 34796,
        "title": "乱中寄友人",
        "author": "张𧏖",
        "paragraphs": [
            "别来难觅信，何处避艰危。鬓黑无多日，尘清是几时。",
            "人情将厌武，王泽即兴诗。若便怀深隐，还应圣主知。"
        ],
        "volume": "卷七百零二"
    },
    {
        "id": 34797,
        "title": "哭建州李员外",
        "author": "张𧏖",
        "paragraphs": [
            "诗名不易出，名出又何为。捷到重科早，官终一郡卑。",
            "素风无后嗣，遗迹有生祠。自罢羊公市，溪猿哭旧时。"
        ],
        "volume": "卷七百零二"
    },
    {
        "id": 34798,
        "title": "吊孟浩然",
        "author": "张𧏖",
        "paragraphs": [
            "每每樵家说，孤坟亦夜吟。若重生此世，应更苦前心。",
            "名与襄阳远，诗同汉水深。亲栽鹿门树，犹盖石床阴。"
        ],
        "volume": "卷七百零二"
    },
    {
        "id": 34799,
        "title": "送友人及第归",
        "author": "张𧏖",
        "paragraphs": [
            "家林沧海东，未晓日先红。作贡诸蕃别，登科几国同。",
            "远声鱼呷浪，层气蜃迎风。乡俗稀攀桂，争来问月宫。"
        ],
        "volume": "卷七百零二"
    },
    {
        "id": 34800,
        "title": "次韵和友人冬月书斋",
        "author": "张𧏖",
        "paragraphs": [
            "四季多花木，穷冬亦不凋。薄冰行处断，残火睡来消。",
            "象版签书帙，蛮藤络酒瓢。公卿有知己，时得一相招。"
        ],
        "volume": "卷七百零二"
    },
    {
        "id": 34801,
        "title": "过山家",
        "author": "张𧏖",
        "paragraphs": [
            "避暑得探幽，忘言遂久留。云深窗失曙，松合径先秋。",
            "响谷传人语，鸣泉洗客愁。家山不在此，至此可归休。"
        ],
        "volume": "卷七百零二"
    },
    {
        "id": 34802,
        "title": "宿山驿",
        "author": "张𧏖",
        "paragraphs": [
            "驿在千峰里，寒宵独此身。古坟时见火，荒壁悄无邻。",
            "月白翻惊鸟，云闲欲就人。只应明日鬓，更与老相亲。"
        ],
        "volume": "卷七百零二"
    },
    {
        "id": 34803,
        "title": "宿开照寺光泽上人院",
        "author": "张𧏖",
        "paragraphs": [
            "静室谭玄旨，清宵独细听。真身非有像，至理本无经。",
            "钟定遥闻水，楼高别见星。不教人触秽，偏说此山灵。"
        ],
        "volume": "卷七百零二"
    },
    {
        "id": 34804,
        "title": "宿山寺",
        "author": "张𧏖",
        "paragraphs": [
            "中峰半夜起，忽觉有青冥。此界自生雨，上方犹有星。",
            "楼高钟尚远，殿古像多灵。好是潺湲水，房房伴诵经。"
        ],
        "volume": "卷七百零二"
    },
    {
        "id": 34805,
        "title": "题紫阁院",
        "author": "张𧏖",
        "paragraphs": [
            "上方人海外，苔径上千层。洞壑有灵药，房廊无老僧。",
            "古岩雕素像，乔木挂寒灯。每到思修隐，将回苦不能。"
        ],
        "volume": "卷七百零二"
    },
    {
        "id": 34806,
        "title": "白菊",
        "author": "张𧏖",
        "paragraphs": [
            "秋天木叶干，犹有白花残。举世稀栽得，豪家却画看。",
            "片苔相应绿，诸卉独宜寒。几度携佳客，登高欲折难。"
        ],
        "volume": "卷七百零二"
    },
    {
        "id": 34807,
        "title": "丛苇",
        "author": "张𧏖",
        "paragraphs": [
            "丛丛寒水边，曾折打鱼船。忽与亭台近，翻嫌岛屿偏。",
            "花明无月夜，声急正秋天。遥忆巴陵渡，残阳一望烟。"
        ],
        "volume": "卷七百零二"
    },
    {
        "id": 34808,
        "title": "郑毂补阙山松",
        "author": "张𧏖",
        "paragraphs": [
            "心将积雪欺，根与白云离。远寄僧犹忆，高看鹤未知。",
            "影交新长叶，皴匝旧生枝。多少同时种，深山不得移。"
        ],
        "volume": "卷七百零二"
    },
    {
        "id": 34809,
        "title": "新竹",
        "author": "张𧏖",
        "paragraphs": [
            "新鞭暗入庭，初长两三茎。不是他山少，无如此地生。",
            "垂梢丛上出，柔叶箨间成。何用高唐峡，风枝扫月明。"
        ],
        "volume": "卷七百零二"
    },
    {
        "id": 34810,
        "title": "和友人送赵能卿东归",
        "author": "张𧏖",
        "paragraphs": [
            "一第时难得，归期日已过。相看玄鬓少，共忆白云多。",
            "楚阔天垂草，吴空月上波。无人不有遇，之子独狂歌。"
        ],
        "volume": "卷七百零二"
    },
    {
        "id": 34811,
        "title": "送人归南中",
        "author": "张𧏖",
        "paragraphs": [
            "有家谁不别，经乱独难寻。远路波涛恶，穷荒雨雾深。",
            "烧惊山象出，雷触海鼇沉。为问南迁客，何人在瘴林。"
        ],
        "volume": "卷七百零二"
    },
    {
        "id": 34812,
        "title": "塞下曲",
        "author": "张𧏖",
        "paragraphs": [
            "边事多更变，天心亦为忧。胡兵来作寇，汉将也封侯。",
            "夜烧冲星赤，寒尘翳日愁。无门展微略，空上望西楼。"
        ],
        "volume": "卷七百零二"
    },
    {
        "id": 34813,
        "title": "边将二首",
        "author": "张𧏖",
        "paragraphs": [
            "历战燕然北，功高剑有威。闻名外国惧，轻命故人稀。",
            "角怨星芒动，尘愁日色微。从为汉都护，未得脱征衣。",
            "按剑立城楼，西看极海头。承家为上将，开地得边州。",
            "碛迥兵难伏，天寒马易收。胡风一度猎，吹裂锦貂裘。"
        ],
        "volume": "卷七百零二"
    },
    {
        "id": 34814,
        "title": "朔方书事",
        "author": "张𧏖",
        "paragraphs": [
            "秋尽角声苦，逢人唯荷戈。城池向陇少，岐路出关多。",
            "雁远行垂地，烽高影入河。仍闻黑山寇，又觅汉家和。"
        ],
        "volume": "卷七百零二"
    },
    {
        "id": 34815,
        "title": "经荒驿",
        "author": "张𧏖",
        "paragraphs": [
            "古驿成幽境，云萝隔四邻。夜灯移宿鸟，秋雨禁行人。",
            "废巷荆丛合，荒庭虎迹新。昔年经此地，终日是红尘。"
        ],
        "volume": "卷七百零二"
    },
    {
        "id": 34816,
        "title": "赠栖白大师",
        "author": "张𧏖",
        "paragraphs": [
            "剃发得时名，僧应别应星。偶题皆有诏，闲论便成经。",
            "扫叶寒烧鼎，融冰晓注瓶。长因内斋出，多客叩禅扃。"
        ],
        "volume": "卷七百零二"
    },
    {
        "id": 34817,
        "title": "赠闻一上人",
        "author": "张𧏖",
        "paragraphs": [
            "见面虽年少，闻名似白头。玄谈穷释旨，清思掩诗流。",
            "果落痕生砌，松高影上楼。坛场在三殿，应召入焚修。"
        ],
        "volume": "卷七百零二"
    },
    {
        "id": 34818,
        "title": "赠可伦上人",
        "author": "张𧏖",
        "paragraphs": [
            "师教本于空，流来不自东。修从多劫后，行出众人中。",
            "衲冷湖山雨，幡轻海甸风。游吴累夏讲，还与虎溪同。"
        ],
        "volume": "卷七百零二"
    },
    {
        "id": 34819,
        "title": "寄法干寺令𬤇太师",
        "author": "张𧏖",
        "paragraphs": [
            "师居中禁寺，外请已无缘。望幸唯修偈，承恩不乱禅。",
            "院多喧种药，池有化生莲。何日龙宫里，相寻借法船。"
        ],
        "volume": "卷七百零二"
    },
    {
        "id": 34820,
        "title": "寄太白禅师",
        "author": "张𧏖",
        "paragraphs": [
            "何年万仞顶，独有坐禅僧。客上应无路，人传或见灯。",
            "斋厨唯有橡，讲石任生藤。遥想东林社，如师谁复能。"
        ],
        "volume": "卷七百零二"
    },
    {
        "id": 34821,
        "title": "遇道者",
        "author": "张𧏖",
        "paragraphs": [
            "数里白云里，身轻无履踪。故寻多不见，偶到即相逢。",
            "古井生云水，高坛出异松。聊看杏花酌，便似换颜容。"
        ],
        "volume": "卷七百零二"
    },
    {
        "id": 34822,
        "title": "赠道者",
        "author": "张𧏖",
        "paragraphs": [
            "得道疑人识，都城独闭关。头从白后黑，心向闹中闲。",
            "饥渴唯调气，儿孙亦驻颜。始知仙者隐，殊不在深山。"
        ],
        "volume": "卷七百零二"
    },
    {
        "id": 34823,
        "title": "雨",
        "author": "张𧏖",
        "paragraphs": [
            "半夜西亭雨，离人独启关。桑麻荒旧国，雷电照前山。",
            "细滴高槐底，繁声叠漏间。唯应孤镜里，明月长愁颜。"
        ],
        "volume": "卷七百零二"
    },
    {
        "id": 34824,
        "title": "长安春望",
        "author": "张𧏖",
        "paragraphs": [
            "明时不敢卧烟霞，又见秦城换物华。残雪未销双凤阙，",
            "故国别来桑柘尽，十年兵践海西艖。"
        ],
        "volume": "卷七百零二"
    },
    {
        "id": 34825,
        "title": "过黄牛峡",
        "author": "张𧏖",
        "paragraphs": [
            "黄牛来势泻巴川，叠日孤舟逐峡前。雷电夜惊猿落树，",
            "多少人经过此去，一生魂梦怕潺湲。"
        ],
        "volume": "卷七百零二"
    },
    {
        "id": 34826,
        "title": "逢道者",
        "author": "张𧏖",
        "paragraphs": [
            "纵意出山无远近，还如孤鹤在空虚。昔年亲种树皆老，",
            "只寻隐迹归何处，方说烟霞不定居。"
        ],
        "volume": "卷七百零二"
    },
    {
        "id": 34827,
        "title": "边情",
        "author": "张𧏖",
        "paragraphs": [
            "穷荒始得静天骄，又说天兵拟渡辽。圣主尚嫌蕃界近，",
            "惆怅临戎皆效国，岂无人似霍嫖姚。"
        ],
        "volume": "卷七百零二"
    },
    {
        "id": 34828,
        "title": "赠李司徒",
        "author": "张𧏖",
        "paragraphs": [
            "承家拓定陇关西，勋贵名应上将齐。金库夜开龙甲冷，",
            "长怪鲁儒头枉白，不亲弓剑觅丹梯。"
        ],
        "volume": "卷七百零二"
    },
    {
        "id": 34829,
        "title": "送卢尚书赴灵武",
        "author": "张𧏖",
        "paragraphs": [
            "西北正传烽候急，灵州共喜信臣居。从军尽是清才去，",
            "山川不异江湖景，宾馆常闻食有鱼。"
        ],
        "volume": "卷七百零二"
    },
    {
        "id": 34830,
        "title": "投翰林张侍郎",
        "author": "张𧏖",
        "paragraphs": [
            "举家贫拾海边樵，来认仙宗在碧霄。丹穴虽无凡羽翼，",
            "愿与吾君作霖雨，且应平地活枯苗。"
        ],
        "volume": "卷七百零二"
    },
    {
        "id": 34831,
        "title": "投翰林萧侍郎",
        "author": "张𧏖",
        "paragraphs": [
            "九仞墙边绝路岐，野才非合自求知。灵湫岂要鱼栖浪，",
            "从来为学投文镜，文镜如今更有谁。"
        ],
        "volume": "卷七百零二"
    },
    {
        "id": 34832,
        "title": "宴驸马宅",
        "author": "张𧏖",
        "paragraphs": [
            "牙香禁乐镇相携，日日君恩降紫泥。红药院深人半醉，",
            "别向庭芜寘吟石，不教宫妓踏成蹊。"
        ],
        "volume": "卷七百零二"
    },
    {
        "id": 34833,
        "title": "边将",
        "author": "张𧏖",
        "paragraphs": [
            "上马乘秋欲建勋，飞弧夜阙出师频。若无紫塞烟尘事，",
            "由来边卒皆如此，只是君门合杀身。"
        ],
        "volume": "卷七百零二"
    },
    {
        "id": 34834,
        "title": "赠水军都将",
        "author": "张𧏖",
        "paragraphs": [
            "平生为有安邦术，便别秋曹最上阶。战舰却容儒客卧，",
            "直待门前见幢节，始应高惬圣君怀。"
        ],
        "volume": "卷七百零二"
    },
    {
        "id": 34835,
        "title": "赠九江太守",
        "author": "张𧏖",
        "paragraphs": [
            "江头暂驻木兰船，渔父来夸太守贤。二邑旋添新户口，",
            "昨日西亭从游骑，信旗风里说诗篇。"
        ],
        "volume": "卷七百零二"
    },
    {
        "id": 34836,
        "title": "赠信安太守",
        "author": "张𧏖",
        "paragraphs": [
            "三衢正对福星时，喜得君侯妙抚绥。甲士散教耕垄亩，",
            "昨日中官说天意，即飞丹诏立新碑。"
        ],
        "volume": "卷七百零二"
    },
    {
        "id": 34837,
        "title": "赠江都郑明府",
        "author": "张𧏖",
        "paragraphs": [
            "他人岂是称才术，才术须观力有余。兵乱几年临剧邑，",
            "更欲栖踪近彭泽，香炉峰下结茅庐。"
        ],
        "volume": "卷七百零二"
    },
    {
        "id": 34838,
        "title": "赠南昌宰",
        "author": "张𧏖",
        "paragraphs": [
            "假邑邀真邑命分，明庭元有至公存。每锄奸弊同荆棘，",
            "新衔便合兼朱绂，应待苍生更举论。"
        ],
        "volume": "卷七百零二"
    },
    {
        "id": 34839,
        "title": "赠丘衙推",
        "author": "张𧏖",
        "paragraphs": [
            "仙都高处掩柴扉，人世闻名见者稀。诗逸不拘凡对属，",
            "任醉宾筵莫深隐，绮罗丝竹胜渔矶。"
        ],
        "volume": "卷七百零二"
    },
    {
        "id": 34840,
        "title": "献所知",
        "author": "张𧏖",
        "paragraphs": [
            "迹熟荀家见弟兄，九霄同与指前程。吹嘘渐觉馨香出，",
            "登龙不敢怀他愿，只望为霖致太平。"
        ],
        "volume": "卷七百零二"
    },
    {
        "id": 34841,
        "title": "投所知",
        "author": "张𧏖",
        "paragraphs": [
            "十五年看帝里春，一枝头白未酬身。自闻离乱开公道，",
            "省郎门似龙门峻，应借风雷变涸鳞。"
        ],
        "volume": "卷七百零二"
    },
    {
        "id": 34842,
        "title": "南康夜宴东溪留别郡守陆郎中",
        "author": "张𧏖",
        "paragraphs": [
            "飘然野客才无取，多谢君侯独见知。竹叶樽前教驻乐，",
            "明发别愁何处去，片帆天际酒醒时。"
        ],
        "volume": "卷七百零二"
    },
    {
        "id": 34843,
        "title": "言怀",
        "author": "张𧏖",
        "paragraphs": [
            "十载声沈觉自非，贱身元合衣荷衣。岂能得路陪先达，",
            "平生只学穿杨箭，更向何门是见机。"
        ],
        "volume": "卷七百零二"
    },
    {
        "id": 34844,
        "title": "喜友人日南回",
        "author": "张𧏖",
        "paragraphs": [
            "南游曾去海南涯，此去游人不易归。白日雾昏张夜烛，",
            "重入帝城何寂寞，共回迁客半轻肥。"
        ],
        "volume": "卷七百零二"
    },
    {
        "id": 34845,
        "title": "下第述怀",
        "author": "张𧏖",
        "paragraphs": [
            "十载长安迹未安，杏花还是看人看。名从近事方知险，",
            "如何直道为身累，坐月眠霜思枉干。"
        ],
        "volume": "卷七百零二"
    },
    {
        "id": 34846,
        "title": "华阳道者",
        "author": "张𧏖",
        "paragraphs": [
            "华阳洞里持真经，心嫌来客风尘腥。惟餐白石过白日，",
            "长生不必论贵贱，却是幽人骨主灵。"
        ],
        "volume": "卷七百零二"
    },
    {
        "id": 34847,
        "title": "夏日题老将林亭",
        "author": "张𧏖",
        "paragraphs": [
            "百战功成翻爱静，侯门渐欲似仙家。墙头雨细垂纤草，",
            "几人图在凌烟阁，曾不交锋向塞沙。"
        ],
        "volume": "卷七百零二"
    },
    {
        "id": 34848,
        "title": "观江南牡丹",
        "author": "张𧏖",
        "paragraphs": [
            "北地花开南地风，寄根还与客心同。群芳尽怯千般态，",
            "近年明主思王道，不许新栽满六宫。"
        ],
        "volume": "卷七百零二"
    },
    {
        "id": 34849,
        "title": "钱塘夜宴留别郡守",
        "author": "张𧏖",
        "paragraphs": [
            "四方骚动一州安，夜列樽罍伴客欢。觱栗调高山阁迥，",
            "沈醉不愁归棹远，晚风吹上子陵滩。"
        ],
        "volume": "卷七百零二"
    },
    {
        "id": 34850,
        "title": "送薛郎中赴江州",
        "author": "张𧏖",
        "paragraphs": [
            "几州闻出刺，谣美有江民。正面传天旨，悬心祷岳神。",
            "尺书先假路，红旆旋烧尘。郡显山川别，衙开将吏新。",
            "散招僧坐暑，闲载客行春。听事棋忘著，探题酒乱巡。",
            "好编高隐传，多貌上升真。近日居清近，求人在此人。"
        ],
        "volume": "卷七百零二"
    },
    {
        "id": 34851,
        "title": "送南海僧游蜀",
        "author": "张𧏖",
        "paragraphs": [
            "真修绝故乡，一衲度暄凉。此世能先觉，他生岂再忘。",
            "定中船过海，腊后路沿湘。野迥鸦随笠，山深虎背囊。",
            "瀑流垂石室，萝蔓盖铜梁。却后何年会，西方有上房。"
        ],
        "volume": "卷七百零二"
    },
    {
        "id": 34852,
        "title": "和友人许裳题宣平里古藤",
        "author": "张𧏖",
        "paragraphs": [
            "欲结千年茂，生来便近松。迸根通井润，交叶覆庭秾。",
            "历代频更主，盘空渐变龙。昼风圆影乱，宵雨细声重。",
            "盖密胜丹桂，层危类远峰。嫩条悬野鼠，枯节叫秋蛩。",
            "翠老霜难蚀，皴多藓乍封。几家遥共玩，何寺不堪容。",
            "客对忘离榻，僧看误过钟。顷因陪预作，终夕绕枝筇。"
        ],
        "volume": "卷七百零二"
    },
    {
        "id": 34853,
        "title": "十五夜与友人对月",
        "author": "张𧏖",
        "paragraphs": [
            "每到月圆思共醉，不宜同醉不成欢。",
            "一千二百如轮夜，浮世谁能得尽看。"
        ],
        "volume": "卷七百零二"
    },
    {
        "id": 34854,
        "title": "青冢",
        "author": "张𧏖",
        "paragraphs": [
            "倾国可能胜效国，无劳冥寞更思回。",
            "太真虽是承恩死，只作飞尘向马嵬。"
        ],
        "volume": "卷七百零二"
    },
    {
        "id": 34855,
        "title": "古战场",
        "author": "张𧏖",
        "paragraphs": [
            "荒骨潜销垒已平，汉家曾说此交兵。",
            "如何万古冤魂在，风雨时闻有战声。"
        ],
        "volume": "卷七百零二"
    },
    {
        "id": 34856,
        "title": "赠段逸人",
        "author": "张𧏖",
        "paragraphs": [
            "长筇自担药兼琴，话著名山即拟寻。",
            "从听世人权似火，不能烧得卧云心。"
        ],
        "volume": "卷七百零二"
    },
    {
        "id": 34857,
        "title": "赠郑司业",
        "author": "张𧏖",
        "paragraphs": [
            "晚学更求来世达，正怀非与百邪侵。",
            "古人名在今人口，不合于名不苦心。"
        ],
        "volume": "卷七百零二"
    },
    {
        "id": 34858,
        "title": "上所知",
        "author": "张𧏖",
        "paragraphs": [
            "初向众中留姓氏，敢期言下致时名。",
            "而今马亦知人意，每到门前不肯行。"
        ],
        "volume": "卷七百零二"
    },
    {
        "id": 34859,
        "title": "别郑仁表",
        "author": "张𧏖",
        "paragraphs": [
            "春雷醉别镜湖边，官显才狂正少年。",
            "红烛满汀歌舞散，美人迎上木兰船。"
        ],
        "volume": "卷七百零二"
    },
    {
        "id": 34860,
        "title": "言怀",
        "author": "张𧏖",
        "paragraphs": [
            "不将高盖竟烟尘，自向蓬茅认此身。",
            "唐祖本来成大业，岂非姚宋是平人。"
        ],
        "volume": "卷七百零二"
    },
    {
        "id": 34861,
        "title": "叙怀",
        "author": "张𧏖",
        "paragraphs": [
            "月里路从何处上，江边身合几时归。",
            "十年九陌寒风夜，梦扫芦花絮客衣。"
        ],
        "volume": "卷七百零二"
    },
    {
        "id": 34862,
        "title": "抒怀",
        "author": "张𧏖",
        "paragraphs": [
            "几出东堂谢不才，便甘闲望故山回。",
            "翻思未是离家久，更有人从外国来。"
        ],
        "volume": "卷七百零二"
    },
    {
        "id": 34863,
        "title": "自讽",
        "author": "张𧏖",
        "paragraphs": [
            "鹿鸣筵上强称贤，一送离家十四年。",
            "同隐海山烧药伴，不求丹桂却登仙。"
        ],
        "volume": "卷七百零二"
    },
    {
        "id": 34864,
        "title": "伤贾岛",
        "author": "张𧏖",
        "paragraphs": [
            "生为明代苦吟身，死作长江一逐臣。",
            "可是当时少知已，不知知己是何人。"
        ],
        "volume": "卷七百零二"
    },
    {
        "id": 34865,
        "title": "再游西山赠许尊师",
        "author": "张𧏖",
        "paragraphs": [
            "别后已闻师得道，不期犹在此山头。",
            "昔时霜鬓今如漆，疑是年光却倒流。"
        ],
        "volume": "卷七百零二"
    },
    {
        "id": 34866,
        "title": "宫词",
        "author": "张𧏖",
        "paragraphs": [
            "日透珠帘见冕旒，六宫争逐百花球。",
            "回看不觉君王去，已听笙歌在远楼。"
        ],
        "volume": "卷七百零二"
    },
    {
        "id": 34867,
        "title": "经范蠡旧居",
        "author": "张𧏖",
        "paragraphs": [
            "一变姓名离百越，越城犹在范家无。",
            "他人不见扁舟意，却笑轻生泛五湖。"
        ],
        "volume": "卷七百零二"
    },
    {
        "id": 34868,
        "title": "题嘉陵驿",
        "author": "张𧏖",
        "paragraphs": [
            "嘉陵路恶石和泥，行到长亭日已西。",
            "独倚阑干正惆怅，海棠花里鹧鸪啼。"
        ],
        "volume": "卷七百零二"
    },
    {
        "id": 34869,
        "title": "龟山寺晚望",
        "author": "张𧏖",
        "paragraphs": [
            "四面湖光绝路岐，䴙鹈飞起暮钟时。",
            "渔舟不用悬帆席，归去乘风插柳枝。"
        ],
        "volume": "卷七百零二"
    },
    {
        "id": 34870,
        "title": "华山孤松",
        "author": "张𧏖",
        "paragraphs": [
            "石罅引根非土力，冒寒犹助岳莲光。",
            "绿槐生在膏腴地，何得无心拒雪霜。"
        ],
        "volume": "卷七百零二"
    },
    {
        "id": 34871,
        "title": "吊万人冢",
        "author": "张𧏖",
        "paragraphs": [
            "兵罢淮边客路通，乱鸦来去噪寒空。",
            "可怜白骨攒孤冢，尽为将军觅战功。"
        ],
        "volume": "卷七百零二"
    },
    {
        "id": 34872,
        "title": "送友尉蜀中",
        "author": "张𧏖",
        "paragraphs": [
            "故友汉中尉，请为西蜀吟。人家多种橘，风土爱弹琴。",
            "水向昆明阔，山通大夏深。理闲无别事，时寄一登临。"
        ],
        "volume": "卷七百零二"
    },
    {
        "id": 34873,
        "title": "长安寓怀",
        "author": "张𧏖",
        "paragraphs": [
            "九衢秋雨掩闲扉，不似干名似息机。",
            "贫病却惭墙上土，年来犹自换新衣。"
        ],
        "volume": "卷七百零二"
    },
    {
        "id": 34874,
        "title": "费征君旧居",
        "author": "张𧏖",
        "paragraphs": [
            "浮世抛身外，栖踪入九华。遗篇补乐府，旧籍隶仙家。",
            "池静龟升树，庭荒鹤隐花。古来天子命，还少到烟霞。"
        ],
        "volume": "卷七百零二"
    }
]