[
    {
        "id": 8912,
        "title": "送泉州李使君之任",
        "author": "包何",
        "paragraphs": [
            "傍海皆荒服，分符重汉臣。云山百越路，市井十洲人。",
            "执玉来朝远，还珠入贡频。连年不见雪，到处即行春。"
        ],
        "volume": "卷二百零八"
    },
    {
        "id": 8913,
        "title": "和孟虔州闲斋即事",
        "author": "包何",
        "paragraphs": [
            "古郡邻江岭，公庭半薜萝。府僚闲不入，山鸟静偏过。",
            "睥睨临花柳，栏干枕芰荷。麦秋今欲至，君听两岐歌。"
        ],
        "volume": "卷二百零八"
    },
    {
        "id": 8914,
        "title": "同李郎中净律院梡子树",
        "author": "包何",
        "paragraphs": [
            "本梡稀难识，沙门种则生。叶殊经写字，子为佛称名。",
            "滤水浇新长，燃灯暖更荣。亭亭无别意，只是劝修行。"
        ],
        "volume": "卷二百零八"
    },
    {
        "id": 8915,
        "title": "同阎伯均宿道士观有述",
        "author": "包何",
        "paragraphs": [
            "南国佳人去不回，洛阳才子更须媒。绮琴白雪无心弄，",
            "纵令奔月成仙去，且作行云入梦来。"
        ],
        "volume": "卷二百零八"
    },
    {
        "id": 8916,
        "title": "送乌程王明府贬巴江",
        "author": "包何",
        "paragraphs": [
            "一片孤帆无四邻，北风吹过五湖滨。",
            "相看尽是江南客，独有君为岭外人。"
        ],
        "volume": "卷二百零八"
    },
    {
        "id": 8917,
        "title": "同舍弟佶、班、韦二员外秋苔对之成咏",
        "author": "包何",
        "paragraphs": [
            "每看苔藓色，如向簿书闲。幽思缠芳树，高情寄远山。",
            "雨痕连地绿，日色出林斑。却笑兴公赋，临危滑石间。"
        ],
        "volume": "卷二百零八"
    },
    {
        "id": 8918,
        "title": "送王汶宰江阴",
        "author": "包何",
        "paragraphs": [
            "郡北乘流去，花间竟日行。海鱼朝满市，江鸟夜喧城。",
            "止酒非关病，援琴不在声。应缘五斗米，数日滞渊明。"
        ],
        "volume": "卷二百零八"
    },
    {
        "id": 8919,
        "title": "和苗员外寓直中书",
        "author": "包何",
        "paragraphs": [
            "朝列称多士，君家有二难。贞为台里柏，芳作省中兰。",
            "夜宿分曹阔，晨趋接武欢。每怜双阙下，雁序入鸳鸾。"
        ],
        "volume": "卷二百零八"
    },
    {
        "id": 8920,
        "title": "阙下芙蓉",
        "author": "包何",
        "paragraphs": [
            "一人理国致升平，万物呈祥助圣明。天上河从阙下过，",
            "更对乐悬张宴处，歌工欲奏采莲声。"
        ],
        "volume": "卷二百零八"
    },
    {
        "id": 8921,
        "title": "江上田家",
        "author": "包何",
        "paragraphs": [
            "近海川原薄，人家本自稀。黍苗期腊酒，霜叶是寒衣。",
            "市井谁相识，渔樵夜始归。不须骑马问，恐畏狎鸥飞。"
        ],
        "volume": "卷二百零八"
    },
    {
        "id": 8922,
        "title": "送韦侍御奉使江岭诸道催青苗钱",
        "author": "包何",
        "paragraphs": [
            "近远从王事，南行处处经。手持霜简白，心在夏苗青。",
            "回雁书应报，愁猿夜屡听。因君使绝域，方物尽来庭。"
        ],
        "volume": "卷二百零八"
    },
    {
        "id": 8923,
        "title": "和程员外春日东郊即事",
        "author": "包何",
        "paragraphs": [
            "郎官休浣怜迟日，野老欢娱为有年。几处折花惊蝶梦，",
            "直到闭关朝谒去，莺声不散柳含烟。"
        ],
        "volume": "卷二百零八"
    },
    {
        "id": 8924,
        "title": "裴端公使院，赋得隔帘见春雨",
        "author": "包何",
        "paragraphs": [
            "细雨未成霖，垂帘但觉阴。唯看上砌湿，不遣入簷深。",
            "度隙沾霜简，因风润绮琴。须移户外屦，簷溜夜相侵。"
        ],
        "volume": "卷二百零八"
    },
    {
        "id": 8925,
        "title": "相里使君第七男生日",
        "author": "包何",
        "paragraphs": [
            "娶妻生子复生男，独有君家众所谈。荀氏八龙唯欠一，",
            "谁道众贤能继体，须知个个出于蓝。"
        ],
        "volume": "卷二百零八"
    },
    {
        "id": 8926,
        "title": "同诸公寻李方直不遇",
        "author": "包何",
        "paragraphs": [
            "闻说到扬州，吹箫忆旧游。人来多不见，莫是上迷楼。"
        ],
        "volume": "卷二百零八"
    },
    {
        "id": 8927,
        "title": "婺州留别邓使君",
        "author": "包何",
        "paragraphs": [
            "西掖驰名久，东阳出守时。江山婺女分，风月隐侯诗。",
            "别恨双溪急，留欢五马迟。回舟映沙屿，未远剩相思。"
        ],
        "volume": "卷二百零八"
    },
    {
        "id": 8928,
        "title": "寄杨侍御",
        "author": "包何",
        "paragraphs": [
            "一官何幸得同时，十载无媒独见遗。",
            "今日不论腰下组，请君看取鬓边丝。"
        ],
        "volume": "卷二百零八"
    },
    {
        "id": 8929,
        "title": "赋得秤，送孟孺卿",
        "author": "包何",
        "paragraphs": [
            "愿以金秤锤，因君赠别离。钩悬新月吐，衡举众星随。",
            "掌握须平执，锱铢必尽知。由来投分审，莫放弄权移。"
        ],
        "volume": "卷二百零八"
    },
    {
        "id": 8930,
        "title": "长安晓望，寄崔补阙",
        "author": "包何",
        "paragraphs": [
            "迢递山河拥帝京，参差宫殿接云平。风吹晓漏经长乐，",
            "自怜久滞诸生列，未得金闺籍姓名。"
        ],
        "volume": "卷二百零八"
    }
]