[
    {
        "id": 24522,
        "title": "宣武军镇作",
        "author": "王彦威",
        "paragraphs": [
            "天兵十万勇如貔，正是酬恩报国时。汴水波澜喧鼓角，",
            "寄语长安旧冠盖，粗官到底是男儿。"
        ],
        "volume": "卷五百一十六"
    },
    {
        "id": 24523,
        "title": "春雪映早梅",
        "author": "庾敬休",
        "paragraphs": [
            "清晨凝雪彩，新候变庭梅。树爱春荣遍，窗惊曙色催。",
            "寒江添粉壁，积润履青苔。分明六出瑞，隐映几枝开。",
            "闻笛花疑落，挥琴兴转来。曲成非寡和，长使思悠哉。"
        ],
        "volume": "卷五百一十六"
    },
    {
        "id": 24524,
        "title": "题雁塔",
        "author": "许玫",
        "paragraphs": [
            "宝轮金地压人寰，独坐苍冥启玉关。北岭风烟开魏阙，",
            "暂放尘心游物外，六街钟鼓又催还。"
        ],
        "volume": "卷五百一十六"
    },
    {
        "id": 24525,
        "title": "从军行",
        "author": "厉玄",
        "paragraphs": [
            "边草旱不春，剑光增野尘。战场收骥尾，清瀚怯龙鳞。",
            "帆色起归越，松声厌避秦。几时逢范蠡，处处是通津。"
        ],
        "volume": "卷五百一十六"
    },
    {
        "id": 24526,
        "title": "寄婺州温郎中",
        "author": "厉玄",
        "paragraphs": [
            "积雪没兰溪，邻州望不迷。波中分雁宿，树杪接猿啼。",
            "婺女家空在，星郎手未携。故山新寺额，掩泣荷重题。"
        ],
        "volume": "卷五百一十六"
    },
    {
        "id": 24527,
        "title": "送顾非熊及第归茅山",
        "author": "厉玄",
        "paragraphs": [
            "故山登第去，不似旧归难。帆卷江初夜，梅生洞少寒。",
            "采薇留客饮，折竹扫仙坛。名在仪曹籍，何人肯挂冠。"
        ],
        "volume": "卷五百一十六"
    },
    {
        "id": 24528,
        "title": "送黄晔明府岳州湘阴赴任",
        "author": "厉玄",
        "paragraphs": [
            "恩沾谴雪几人同，归宰湘阴六月中。商岭马嘶残暑雨，",
            "西省尚嗟君宦远，水鸡啼处莫听鸿。"
        ],
        "volume": "卷五百一十六"
    },
    {
        "id": 24529,
        "title": "缑山月夜闻王子晋吹笙",
        "author": "厉玄",
        "paragraphs": [
            "缑山明月夜，岑寂隔尘氛。紫府参差曲，清宵次第闻。",
            "韵流多入洞，声度半和云。拂竹鸾惊侣，经松鹤对群。",
            "蟾光听处合，仙路望中分。坐惜千岩曙，遗香过汝坟。"
        ],
        "volume": "卷五百一十六"
    },
    {
        "id": 24530,
        "title": "和白敏中圣德和平致兹休运岁终功就合咏盛明呈上",
        "author": "魏扶",
        "paragraphs": [
            "萧关新复旧山川，古戍秦原景象鲜。戎虏乞降归惠化，",
            "左衽尽知歌帝泽，从兹不更备三边。"
        ],
        "volume": "卷五百一十六"
    },
    {
        "id": 24531,
        "title": "贡院题",
        "author": "魏扶",
        "paragraphs": [
            "梧桐叶落满庭阴，锁闭朱门试院深。",
            "曾是昔年辛苦地，不将今日负初心。"
        ],
        "volume": "卷五百一十六"
    },
    {
        "id": 24532,
        "title": "赋愁",
        "author": "魏扶",
        "paragraphs": [
            "愁。迥野，深秋。生枕上，起眉头。闺阁危坐，风尘远游。",
            "巴猿啼不住，谷水咽还流。送客泊舟入浦，思乡望月登楼。",
            "烟波早晚长羁旅，弦管终年乐五侯。"
        ],
        "volume": "卷五百一十六"
    },
    {
        "id": 24533,
        "title": "登郡中销暑楼寄东川汝士",
        "author": "杨汉公",
        "paragraphs": [
            "岧峣下瞰霅溪流，极目烟波望梓州。",
            "虽有清风当夏景，只能销暑不销忧。"
        ],
        "volume": "卷五百一十六"
    },
    {
        "id": 24534,
        "title": "明月楼",
        "author": "杨汉公",
        "paragraphs": [
            "吴兴城阙水云中，画舫青帘处处通。",
            "溪上玉楼楼上月，清光合作水晶宫。"
        ],
        "volume": "卷五百一十六"
    },
    {
        "id": 24535,
        "title": "送阆州妓人归老",
        "author": "何扶",
        "paragraphs": [
            "竹翠婵娟草径幽，佳人归老傍汀洲。玉蟾露冷梁尘暗，",
            "芭蕉半卷西池雨，日暮门前双白鸥。"
        ],
        "volume": "卷五百一十六"
    },
    {
        "id": 24536,
        "title": "寄旧同年",
        "author": "何扶",
        "paragraphs": [
            "金榜题名墨尚新，今年依旧去年春。",
            "花间每被红妆问，何事重来只一人。"
        ],
        "volume": "卷五百一十六"
    },
    {
        "id": 24537,
        "title": "望九华山",
        "author": "柴夔",
        "paragraphs": [
            "九华如剑插云霓，青霭连空望欲迷。北截吴门疑地尽，",
            "惆怅旧游无复到，会须登此出尘泥。"
        ],
        "volume": "卷五百一十六"
    },
    {
        "id": 24538,
        "title": "寄妾赵氏",
        "author": "房千里",
        "paragraphs": [
            "鸾凤分飞海树秋，忍听钟鼓越王楼。只应霜月明君意，",
            "相如若返临邛市，画舸朱轩万里游。"
        ],
        "volume": "卷五百一十六"
    },
    {
        "id": 24539,
        "title": "早行",
        "author": "刘郇伯",
        "paragraphs": [
            "钟静人犹寝，天高月自凉。一星深戍火，残月半桥霜。",
            "客老愁尘下，蝉寒怨路傍。青山依旧色，宛是马卿乡。"
        ],
        "volume": "卷五百一十六"
    },
    {
        "id": 24540,
        "title": "句",
        "author": "刘郇伯",
        "paragraphs": [
            "人生分外愁。（郇伯与范酂为友，酂得句云：",
            "「岁尽天涯雨。」久而莫属，郇伯云云，范甚赏之。",
            "见《北梦琐言》）"
        ],
        "volume": "卷五百一十六"
    },
    {
        "id": 24541,
        "title": "赠成都僧",
        "author": "李章武",
        "paragraphs": [
            "南宗尚许通方便，何处心中更有经。",
            "好去苾刍云水畔，何山松柏不青青。"
        ],
        "volume": "卷五百一十六"
    },
    {
        "id": 24542,
        "title": "享太庙乐章",
        "author": "萧仿",
        "paragraphs": [
            "圣祚无疆，庆传乐章。金枝繁茂，玉叶延长。",
            "海渎常晏，波涛不扬。汪汪美化，垂范今王。"
        ],
        "volume": "卷五百一十六"
    },
    {
        "id": 24543,
        "title": "享太庙乐章",
        "author": "萧仿",
        "paragraphs": [
            "于铄丕嗣，惟帝之光。羽钥象德，金石荐祥。",
            "圣系无极，景命永昌。神降上哲，维天配长。"
        ],
        "volume": "卷五百一十六"
    },
    {
        "id": 24544,
        "title": "答杨尚书",
        "author": "柳棠",
        "paragraphs": [
            "未向燕台逢厚礼，幸因社会接余欢。",
            "一鱼吃了终无愧，鶤化为鹏也不难。"
        ],
        "volume": "卷五百一十六"
    },
    {
        "id": 24545,
        "title": "席上戏东川杨尚书",
        "author": "柳棠",
        "paragraphs": [
            "莫言名位未相俦，风月何曾阻献酬。",
            "前辈不须轻后辈，靖安今日在衡州。"
        ],
        "volume": "卷五百一十六"
    },
    {
        "id": 24546,
        "title": "缑山月夜闻王子晋吹笙",
        "author": "钟辂",
        "paragraphs": [
            "月满缑山夜，风传子晋笙。初闻盈谷远，渐听入云清。",
            "杳异人间曲，遥分鹤上情。孤鸾惊欲舞，万籁寂无声。",
            "此夕留烟驾，何时返玉京。唯愁音响绝，晓色出都城。"
        ],
        "volume": "卷五百一十六"
    }
]