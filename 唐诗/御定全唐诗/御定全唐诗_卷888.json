[
    {
        "id": 42697,
        "title": "奉和郎中题仙岩瀑布十四韵",
        "author": "灵澈",
        "paragraphs": [
            "致闲在一郡，民安已三年。每怀贞士心，孙许犹差肩。",
            "采异百代后，得之古人前。扪险路坱圠，临深闻潺湲。",
            "上有千岁树，下飞百丈泉。清谷长雷雨，丹青凝霜烟。",
            "遥将大壑近，暗与方壶连。白石颜色寒，老藤花叶鲜。",
            "轩皇自兹去，乔木空依然。碧山东极海，明月高升天。",
            "平野生竹柏，虽远地不偏。永愿酬国恩，自将布金田。",
            "穆穆早朝人，英英丹陛贤。谁思沧洲意，方欲涉巨川。"
        ],
        "volume": "卷八百八十八"
    },
    {
        "id": 42698,
        "title": "过商山",
        "author": "贯休",
        "paragraphs": [
            "吟缘横翠忆天台，啸狖啼猿见尽猜。四个老人何处去，",
            "天际峰峰尽堪住，红尘中去大悠哉。"
        ],
        "volume": "卷八百八十八"
    },
    {
        "id": 42699,
        "title": "过西塞山",
        "author": "齐己",
        "paragraphs": [
            "空江平野流，风岛苇飕飕。残日衔西塞，孤帆向北洲。",
            "边鸿渡汉口，楚树出吴头。终日高云里，身依片石休。"
        ],
        "volume": "卷八百八十八"
    },
    {
        "id": 42700,
        "title": "中秋月",
        "author": "可朋",
        "paragraphs": [
            "登楼仍喜此宵晴，圆魄才观思便清。海面乍浮犹隐映，",
            "曾向洞庭湖上看，君山半雾水初平。"
        ],
        "volume": "卷八百八十八"
    },
    {
        "id": 42701,
        "title": "僧院泉",
        "author": "修睦",
        "paragraphs": [
            "澄澈照人胆，深山只一般。来难穷处所，心去助波澜。",
            "砌曲夜声苦，窗虚客梦阑。无心谁肯爱，时有老僧看。"
        ],
        "volume": "卷八百八十八"
    },
    {
        "id": 42702,
        "title": "题僧院泉",
        "author": "修睦",
        "paragraphs": [
            "何处云根新布得，归仍半日在烟萝。莫轻竹引经窗小，",
            "从此无心恋沧海，沧海无风亦起波。"
        ],
        "volume": "卷八百八十八"
    },
    {
        "id": 42703,
        "title": "岳上作",
        "author": "修睦",
        "paragraphs": [
            "始好步青苔，蝉声且莫催。辛勤来到此，容易便言回。",
            "远水月未上，四方云正开。更堪逢道侣，特地话天台。"
        ],
        "volume": "卷八百八十八"
    },
    {
        "id": 42704,
        "title": "望西山",
        "author": "修睦",
        "paragraphs": [
            "积翠异诸岳，令人看莫休。有时经暮雨，独得倚高楼。",
            "云外僧应老，林间水正秋。到头归隐处，岂在问嵩丘。"
        ],
        "volume": "卷八百八十八"
    },
    {
        "id": 42705,
        "title": "题虎掊泉",
        "author": "修睦",
        "paragraphs": [
            "一自虎掊得，清声四远流。众人怜尔处，长夜洗心头。",
            "出谷花随去，背岩猿下偷。林边落江徼，风起雨翛翛。"
        ],
        "volume": "卷八百八十八"
    },
    {
        "id": 42706,
        "title": "松",
        "author": "修睦",
        "paragraphs": [
            "细韵飕飕入骨凉，影兼巢鹤过高墙。",
            "盘根一种依平地，自是梧桐不久长。"
        ],
        "volume": "卷八百八十八"
    },
    {
        "id": 42707,
        "title": "岳阳对柳",
        "author": "修睦",
        "paragraphs": [
            "谁此种秋色，令人看莫穷。正垂云梦雨，不奈洞庭风。",
            "昔出长安道，独游隋苑东。当时今日思，须信苦相同。"
        ],
        "volume": "卷八百八十八"
    },
    {
        "id": 42708,
        "title": "归山吟",
        "author": "清豁",
        "paragraphs": [
            "聚如浮沫散如云，聚不相将散不分。",
            "入郭当时君是我，归山今日我非君。"
        ],
        "volume": "卷八百八十八"
    },
    {
        "id": 42709,
        "title": "游倚帝山二首",
        "author": "吴筠",
        "paragraphs": [
            "山间非吾心，物表翼所托。振衣超烦滓，策杖追岑壑。",
            "绝地穷gK岈，造天究盘礴。迩临烟霞积，逖睇宇宙廓。",
            "俯惊白云涌，仰骇飞泉落。苔浓鲜翠屏，松古丽丹崿。",
            "目冀睹乔羡，心希驭龙鹤。乃知巢由情，岂伊猿鸟乐。",
            "兹山何独秀，万仞倚昊苍。晨跻烟霞趾，夕憩灵仙场。",
            "俯观海上月，坐弄浮云翔。松风振雅音，桂露含晴光。",
            "不出六合外，超然万累忘。信彼古来士，岩栖道弥彰。"
        ],
        "volume": "卷八百八十八"
    },
    {
        "id": 42710,
        "title": "翰林院望终南山",
        "author": "吴筠",
        "paragraphs": [
            "窃慕隐沦道，所欢岩穴居。谁言忝休命，遂入承明庐。",
            "物情不可易，幽中未尝摅。幸见终南山，岧峣凌太虚。",
            "青霭长不灭，白云闲卷舒。悠然相探讨，延望空踌蹰。",
            "迹系心无极，神超兴有余。何当解维絷，永托逍遥墟。"
        ],
        "volume": "卷八百八十八"
    },
    {
        "id": 42711,
        "title": "秋日彭蠡湖中观庐山",
        "author": "吴筠",
        "paragraphs": [
            "泛舟太湖上，回瞰兹山隈。万顷沧波中，千峰郁崔嵬。",
            "凉烟发炉峤，秋日明帝台。绝巅凌大漠，悬流泻昭回。",
            "穹崇石梁引，岈豁天门开。飞鸟屡隐见，白云时往来。",
            "超然契清赏，目醉心悠哉。董氏出六合，王君升九垓。",
            "谁言旷遐祀，庶可相追陪。从此永栖托，拂衣谢浮埃。"
        ],
        "volume": "卷八百八十八"
    },
    {
        "id": 42712,
        "title": "秋日望倚帝山",
        "author": "吴筠",
        "paragraphs": [
            "楚服多奇山，灵表先倚帝。孤秀白云里，青冥何崇丽。",
            "秋天已晴朗，晚日更澄霁。远峰列在目，杳与神襟契。",
            "倏忽遗世间，宛如再登诣。伊予抱斯志，代处人烟闭。",
            "何事牵俗网，悠然负芝桂。朅来从隐沦，式保羡门计。"
        ],
        "volume": "卷八百八十八"
    },
    {
        "id": 42713,
        "title": "蔷薇花",
        "author": "李冶",
        "paragraphs": [
            "翠融红绽浑无力，斜倚栏干似诧人。深处最宜香惹蝶，",
            "最好凌晨和露看，碧纱窗外一枝新。"
        ],
        "volume": "卷八百八十八"
    },
    {
        "id": 42714,
        "title": "柳",
        "author": "李冶",
        "paragraphs": [
            "最爱纤纤曲水滨，夕阳移影过青苹。东风又染一年绿，",
            "舞腰渐重烟光老，散作飞绵惹翠裀。"
        ],
        "volume": "卷八百八十八"
    }
]