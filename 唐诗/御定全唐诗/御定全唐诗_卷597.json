[
    {
        "id": 29342,
        "title": "贺襄阳副使节判同加章绶",
        "author": "徐商",
        "paragraphs": [
            "朱紫花前贺故人，兼荣此会颇关身。同年坐上联宾榻，",
            "芳菲解助今朝喜，嫩蕊青条满眼新。"
        ],
        "volume": "卷五百九十七"
    },
    {
        "id": 29343,
        "title": "句",
        "author": "徐商",
        "paragraphs": [
            "萍聚只因今日浪，荻斜都为夜来风。"
        ],
        "volume": "卷五百九十七"
    },
    {
        "id": 29344,
        "title": "和薛逢赠别",
        "author": "高璩",
        "paragraphs": [
            "剑外绵州第一州，尊前偏喜接君留。歌声婉转添长恨，",
            "莫言此去难相见，怨别征黄是顺流。"
        ],
        "volume": "卷五百九十七"
    },
    {
        "id": 29345,
        "title": "句",
        "author": "高璩",
        "paragraphs": [
            "公斋一到人非旧，诗板重寻墨尚新。"
        ],
        "volume": "卷五百九十七"
    },
    {
        "id": 29346,
        "title": "和李尚书命妓饯崔侍御",
        "author": "高湘",
        "paragraphs": [
            "谢安春渚饯袁宏，千里仁风一扇清。",
            "歌黛惨时方酩酊，不知公子重飞觥。"
        ],
        "volume": "卷五百九十七"
    },
    {
        "id": 29347,
        "title": "句",
        "author": "高湘",
        "paragraphs": [
            "惟有高州是当家。（《玉泉子》云：湘从兄中书舍人湜",
            "与路相岩亲善，而湘厚刘相瞻，岩既逐瞻，除不附己者",
            "十司户。湘得高州，到日，愤湜不佑己，赋诗云）"
        ],
        "volume": "卷五百九十七"
    },
    {
        "id": 29348,
        "title": "报何泽",
        "author": "崔安潜",
        "paragraphs": [
            "四十九年前及第，同年唯有老夫存。",
            "今日殷勤访吾子，稳将鬐鬣上龙门。"
        ],
        "volume": "卷五百九十七"
    },
    {
        "id": 29349,
        "title": "题文翁石室",
        "author": "裴铏",
        "paragraphs": [
            "文翁石室有仪形，庠序千秋播德馨。古柏尚留今日翠，",
            "更叹沱江无限水，争流只愿到沧溟。"
        ],
        "volume": "卷五百九十七"
    },
    {
        "id": 29350,
        "title": "愤惋诗三首",
        "author": "刘损",
        "paragraphs": [
            "宝钗分股合无缘，鱼在深渊日在天。得意紫鸾休舞镜，",
            "从此蘼芜山下过，只应将泪比黄泉。",
            "鸾辞旧伴知何止，凤得新梧想称心。红粉尚存香幕幕，",
            "愿作山头似人石，丈夫衣上泪痕深。",
            "旧尝游处遍寻看，睹物伤情死一般。买笑楼前花已谢，",
            "莫道诗成无泪下，泪如泉滴亦须干。"
        ],
        "volume": "卷五百九十七"
    },
    {
        "id": 29351,
        "title": "幼作",
        "author": "郑愚",
        "paragraphs": [
            "台山初罢雾，岐海正分流。渔浦飏来笛，鸿逵翼去舟。"
        ],
        "volume": "卷五百九十七"
    },
    {
        "id": 29352,
        "title": "茶诗",
        "author": "郑愚",
        "paragraphs": [
            "嫩芽香且灵，吾谓草中英。夜臼和烟捣，寒炉对雪烹。",
            "惟忧碧粉散，尝见绿花生。"
        ],
        "volume": "卷五百九十七"
    },
    {
        "id": 29353,
        "title": "郡楼望九华歌",
        "author": "霍总",
        "paragraphs": [
            "楼上坐见九子峰，翠云赤日光溶溶。有时朝昏变疏密，",
            "阳乌生子偶成数，丹凤养雏同此名。日日遥看机已静，",
            "玉浆瑶草不可见，自有神仙风马来。"
        ],
        "volume": "卷五百九十七"
    },
    {
        "id": 29354,
        "title": "塞下曲",
        "author": "霍总",
        "paragraphs": [
            "曾当一面战，频出九重围。但见争锋处，长须得胜归。",
            "雪沾旗尾落，风断节毛稀。岂要铭燕石，平生重武威。"
        ],
        "volume": "卷五百九十七"
    },
    {
        "id": 29355,
        "title": "关山月",
        "author": "霍总",
        "paragraphs": [
            "珠珑翡翠床，白皙侍中郎。五日来花下，双童问道傍。",
            "到门车马狭，连夜管弦长。每笑东家子，窥他宋玉墙。"
        ],
        "volume": "卷五百九十七"
    },
    {
        "id": 29356,
        "title": "骢马",
        "author": "霍总",
        "paragraphs": [
            "青骊八尺高，侠客倚雄豪。踏雪生珠汗，障泥护锦袍。",
            "路傍看骤影，鞍底卷旋毛。岂独连钱贵，酬恩更代劳。"
        ],
        "volume": "卷五百九十七"
    },
    {
        "id": 29357,
        "title": "雉朝飞",
        "author": "霍总",
        "paragraphs": [
            "五色有名翚，清晨挟两雌。群群飞自乐，步步饮相随。",
            "觇叶逢人处，惊媒妒宠时。绿毛春斗尽，强敌愿君知。"
        ],
        "volume": "卷五百九十七"
    },
    {
        "id": 29358,
        "title": "木芙蓉",
        "author": "霍总",
        "paragraphs": [
            "本自江湖远，常开霜露余。争春候秾李，得水异红蕖。",
            "孤秀曾无偶，当门幸不锄。谁能政摇落，繁彩照阶除。"
        ],
        "volume": "卷五百九十七"
    },
    {
        "id": 29359,
        "title": "采莲女",
        "author": "霍总",
        "paragraphs": [
            "舟中采莲女，两两催妆梳。闻早渡江去，日高来起居。"
        ],
        "volume": "卷五百九十七"
    },
    {
        "id": 29360,
        "title": "别僧",
        "author": "陈琡",
        "paragraphs": [
            "行若独轮车，常畏大道覆。止若员底器，常恐他物触。",
            "行止既如此，安得不离俗。"
        ],
        "volume": "卷五百九十七"
    },
    {
        "id": 29361,
        "title": "早春残雪",
        "author": "裴虔余",
        "paragraphs": [
            "霁日雕琼彩，幽庭减夜寒。梅飘余片积，日堕晚光残。",
            "零落偏依桂，霏微不掩兰。阴林披雾縠，小沼破冰盘。",
            "曲槛霜凝砌，疏篁玉碎竿。已闻三径好，犹可访袁安。"
        ],
        "volume": "卷五百九十七"
    },
    {
        "id": 29362,
        "title": "柳枝词咏篙水溅妓衣",
        "author": "裴虔余",
        "paragraphs": [
            "半额微黄金缕衣，玉搔头袅凤双飞。",
            "从教水溅罗裙湿，还道朝来行雨归。"
        ],
        "volume": "卷五百九十七"
    },
    {
        "id": 29363,
        "title": "献淮南师",
        "author": "李嵘",
        "paragraphs": [
            "鸡树烟含瑞气凝，凤池波待玉山澄。",
            "国人久倚东关望，拟筑沙堤到广陵。"
        ],
        "volume": "卷五百九十七"
    },
    {
        "id": 29364,
        "title": "月",
        "author": "袁郊",
        "paragraphs": [
            "嫦娥窃药出人间，藏在蟾宫不放还。",
            "后羿遍寻无觅处，谁知天上却容奸。"
        ],
        "volume": "卷五百九十七"
    },
    {
        "id": 29365,
        "title": "霜",
        "author": "袁郊",
        "paragraphs": [
            "古今何事不思量，尽信邹生感彼苍。",
            "但想燕山吹暖律，炎天岂不解飞霜。"
        ],
        "volume": "卷五百九十七"
    },
    {
        "id": 29366,
        "title": "露",
        "author": "袁郊",
        "paragraphs": [
            "湛湛腾空下碧霄，地卑湿处更偏饶。",
            "菅茅丰草皆沾润，不道良田有旱苗。"
        ],
        "volume": "卷五百九十七"
    },
    {
        "id": 29367,
        "title": "云",
        "author": "袁郊",
        "paragraphs": [
            "楚甸尝闻旱魃侵，从龙应合解为霖。",
            "荒淫却入阳台梦，惑乱怀襄父子心。"
        ],
        "volume": "卷五百九十七"
    },
    {
        "id": 29368,
        "title": "游东观山",
        "author": "张丛",
        "paragraphs": [
            "岩岫碧孱颜，灵踪若可攀。楼台烟霭外，松竹翠微间。",
            "玉液寒深洞，秋光秀远山。凭君指归路，何处是人寰。"
        ],
        "volume": "卷五百九十七"
    },
    {
        "id": 29369,
        "title": "掷卢作",
        "author": "冯衮",
        "paragraphs": [
            "八尺台盘照面新，千金一掷斗精神。",
            "合是赌时须赌取，不妨回首乞闲人。"
        ],
        "volume": "卷五百九十七"
    },
    {
        "id": 29370,
        "title": "戏酒妓",
        "author": "冯衮",
        "paragraphs": [
            "醉眼从伊百度斜，是他家属是他家。",
            "低声向道人知也，隔坐刚抛豆蔻花。"
        ],
        "volume": "卷五百九十七"
    },
    {
        "id": 29371,
        "title": "老僧",
        "author": "郑綮",
        "paragraphs": [
            "日照四山雪，老僧门未开。冻瓶黏柱础，宿火陷炉灰。",
            "童子病归去，鹿麑寒入来。斋钟知渐近，枝鸟下生台。"
        ],
        "volume": "卷五百九十七"
    },
    {
        "id": 29372,
        "title": "题卢州郡斋",
        "author": "郑綮",
        "paragraphs": [
            "九衢尘里一书生，多达逢时拥旆旌。",
            "醉里眼开金使字，紫旗风动耀天明。"
        ],
        "volume": "卷五百九十七"
    },
    {
        "id": 29373,
        "title": "别郡后寄席中三兰",
        "author": "郑綮",
        "paragraphs": [
            "淮淝两水不相通，隔岸临流望向东。",
            "千颗泪珠无寄处，一时弹与渡前风。"
        ],
        "volume": "卷五百九十七"
    },
    {
        "id": 29374,
        "title": "观山灯献徐尚书",
        "author": "温庭皓",
        "paragraphs": [
            "一峰当胜地，万点照严城。势异昆冈发，光疑玄圃生。",
            "焚书翻见字，举燧不招兵。况遇新春夜，何劳秉烛行。",
            "九枝应并耀，午夜忽潜然。景集青山外，萤分碧草前。",
            "辉华侵月影，历乱写星躔。望极高楼上，摇光满绮筵。",
            "春山收暝色，爝火集余辉。丽景饶红焰，祥光出翠微。",
            "白榆行自比，青桂影相依。唯有偷光客，追游欲忘归。"
        ],
        "volume": "卷五百九十七"
    },
    {
        "id": 29375,
        "title": "梅",
        "author": "温庭皓",
        "paragraphs": [
            "一树寒林外，何人此地栽。春光先自暖，阳艳暗相催。",
            "晓觉霜添白，寒迷月借开。余香低惹袖，堕蕊逐流杯。",
            "零落移新暖，飘飏上故台。雪繁莺不识，风袅蝶空回。",
            "羌吹应愁起，征徒异渴来。莫贪题咏兴，商鼎待盐梅。"
        ],
        "volume": "卷五百九十七"
    }
]