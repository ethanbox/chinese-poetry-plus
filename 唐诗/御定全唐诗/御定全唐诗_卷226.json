[
    {
        "id": 9714,
        "title": "蜀相",
        "author": "杜甫",
        "volume": "卷二百二十六",
        "paragraphs": [
            "丞相祠堂何处寻，锦官城外柏森森。映阶碧草自春色，",
            "出师未捷身先死，长使英雄泪满襟。"
        ]
    },
    {
        "id": 9715,
        "title": "卜居",
        "author": "杜甫",
        "volume": "卷二百二十六",
        "paragraphs": [
            "浣花流水水西头，主人为卜林塘幽。已知出郭少尘事，",
            "东行万里堪乘兴，须向山阴上小舟。"
        ]
    },
    {
        "id": 9716,
        "title": "一室",
        "author": "杜甫",
        "volume": "卷二百二十六",
        "paragraphs": [
            "一室他乡远，空林暮景悬。正愁闻塞笛，独立见江船。",
            "巴蜀来多病，荆蛮去几年。应同王粲宅，留井岘山前。"
        ]
    },
    {
        "id": 9717,
        "title": "梅雨",
        "author": "杜甫",
        "volume": "卷二百二十六",
        "paragraphs": [
            "南京西浦道，四月熟黄梅。湛湛长江去，冥冥细雨来。",
            "茅茨疏易湿，云雾密难开。竟日蛟龙喜，盘涡与岸回。"
        ]
    },
    {
        "id": 9718,
        "title": "为农",
        "author": "杜甫",
        "volume": "卷二百二十六",
        "paragraphs": [
            "锦里烟尘外，江村八九家。圆荷浮小叶，细麦落轻花。",
            "卜宅从兹老，为农去国赊。远惭句漏令，不得问丹砂。"
        ]
    },
    {
        "id": 9719,
        "title": "有客",
        "author": "杜甫",
        "volume": "卷二百二十六",
        "paragraphs": [
            "幽栖地僻经过少，老病人扶再拜难。岂有文章惊海内，",
            "不嫌野外无供给，乘兴还来看药栏。"
        ]
    },
    {
        "id": 9720,
        "title": "狂夫",
        "author": "杜甫",
        "volume": "卷二百二十六",
        "paragraphs": [
            "万里桥西一草堂，百花潭水即沧浪。风含翠筱娟娟静，",
            "欲填沟壑唯疏放，自笑狂夫老更狂。"
        ]
    },
    {
        "id": 9721,
        "title": "宾至",
        "author": "杜甫",
        "volume": "卷二百二十六",
        "paragraphs": [
            "患气经时久，临江卜宅新。喧卑方避俗，疏快颇宜人。",
            "有客过茅宇，呼儿正葛巾。自锄稀菜甲，小摘为情亲。"
        ]
    },
    {
        "id": 9722,
        "title": "王十五司马弟出郭相访，兼遗营茅屋赀",
        "author": "杜甫",
        "volume": "卷二百二十六",
        "paragraphs": [
            "客里何迁次，江边正寂寥。肯来寻一老，愁破是今朝。",
            "忧我营茅栋，携钱过野桥。他乡唯表弟，还往莫辞遥。"
        ]
    },
    {
        "id": 9723,
        "title": "堂成",
        "author": "杜甫",
        "volume": "卷二百二十六",
        "paragraphs": [
            "背郭堂成荫白茅，缘江路熟俯青郊。桤林碍日吟风叶，",
            "旁人错比扬雄宅，懒惰无心作解嘲。"
        ]
    },
    {
        "id": 9724,
        "title": "田舍",
        "author": "杜甫",
        "volume": "卷二百二十六",
        "paragraphs": [
            "田舍清江曲，柴门古道旁。草深迷市井，地僻懒衣裳。",
            "榉柳枝枝弱，枇杷树树香。鸬鹚西日照，晒翅满鱼梁。"
        ]
    },
    {
        "id": 9725,
        "title": "进艇",
        "author": "杜甫",
        "volume": "卷二百二十六",
        "paragraphs": [
            "南京久客耕南亩，北望伤神坐北窗。昼引老妻乘小艇，",
            "茗饮蔗浆携所有，瓷罂无谢玉为缸。"
        ]
    },
    {
        "id": 9726,
        "title": "西郊",
        "author": "杜甫",
        "volume": "卷二百二十六",
        "paragraphs": [
            "时出碧鸡坊，西郊向草堂。市桥官柳细，江路野梅香。",
            "傍架齐书帙，看题减药囊。无人觉来往，疏懒意何长。"
        ]
    },
    {
        "id": 9727,
        "title": "所思",
        "author": "杜甫",
        "volume": "卷二百二十六",
        "paragraphs": [
            "苦忆荆州醉司马，谪官樽俎定常开。九江日落醒何处，",
            "故凭锦水将双泪，好过瞿塘滟滪堆。"
        ]
    },
    {
        "id": 9728,
        "title": "江村",
        "author": "杜甫",
        "volume": "卷二百二十六",
        "paragraphs": [
            "清江一曲抱村流，长夏江村事事幽。自去自来堂上燕，",
            "多病所须唯药物，微躯此外更何求。"
        ]
    },
    {
        "id": 9729,
        "title": "江涨",
        "author": "杜甫",
        "volume": "卷二百二十六",
        "paragraphs": [
            "江涨柴门外，儿童报急流。下床高数尺，倚杖没中洲。",
            "细动迎风燕，轻摇逐浪鸥。渔人萦小楫，容易拔船头。"
        ]
    },
    {
        "id": 9730,
        "title": "野老",
        "author": "杜甫",
        "volume": "卷二百二十六",
        "paragraphs": [
            "野老篱前江岸回，柴门不正逐江开。渔人网集澄潭下，",
            "王师未报收东郡，城阙秋生画角哀。"
        ]
    },
    {
        "id": 9731,
        "title": "云山",
        "author": "杜甫",
        "volume": "卷二百二十六",
        "paragraphs": [
            "京洛云山外，音书静不来。神交作赋客，力尽望乡台。",
            "衰疾江边卧，亲朋日暮回。白鸥元水宿，何事有余哀。"
        ]
    },
    {
        "id": 9732,
        "title": "遣兴",
        "author": "杜甫",
        "volume": "卷二百二十六",
        "paragraphs": [
            "干戈犹未定，弟妹各何之。拭泪沾襟血，梳头满面丝。",
            "地卑荒野大，天远暮江迟。衰疾那能久，应无见汝时。"
        ]
    },
    {
        "id": 9733,
        "title": "北邻",
        "author": "杜甫",
        "volume": "卷二百二十六",
        "paragraphs": [
            "明府岂辞满，藏身方告劳。青钱买野竹，白帻岸江皋。",
            "爱酒晋山简，能诗何水曹。时来访老疾，步屟到蓬蒿。"
        ]
    },
    {
        "id": 9734,
        "title": "南邻",
        "author": "杜甫",
        "volume": "卷二百二十六",
        "paragraphs": [
            "锦里先生乌角巾，园收芋粟不全贫。惯看宾客儿童喜，",
            "白沙翠竹江村暮，相对柴门月色新。"
        ]
    },
    {
        "id": 9735,
        "title": "出郭",
        "author": "杜甫",
        "volume": "卷二百二十六",
        "paragraphs": [
            "霜露晚凄凄，高天逐望低。远烟盐井上，斜景雪峰西。",
            "故国犹兵马，他乡亦鼓鼙。江城今夜客，还与旧乌啼。"
        ]
    },
    {
        "id": 9736,
        "title": "过南邻朱山人水亭",
        "author": "杜甫",
        "volume": "卷二百二十六",
        "paragraphs": [
            "相近竹参差，相过人不知。幽花欹满树，小水细通池。",
            "归客村非远，残樽席更移。看君多道气，从此数追随。"
        ]
    },
    {
        "id": 9737,
        "title": "恨别",
        "author": "杜甫",
        "volume": "卷二百二十六",
        "paragraphs": [
            "洛城一别四千里，胡骑长驱五六年。草木变衰行剑外，",
            "闻道河阳近乘胜，司徒急为破幽燕。"
        ]
    },
    {
        "id": 9738,
        "title": "寄贺兰铦",
        "author": "杜甫",
        "volume": "卷二百二十六",
        "paragraphs": [
            "朝野欢娱后，乾坤震荡中。相随万里日，总作白头翁。",
            "岁晚仍分袂，江边更转蓬。勿云俱异域，饮啄几回同。"
        ]
    },
    {
        "id": 9739,
        "title": "寄杨五桂州谭",
        "author": "杜甫",
        "volume": "卷二百二十六",
        "paragraphs": [
            "五岭皆炎热，宜人独桂林。梅花万里外，雪片一冬深。",
            "闻此宽相忆，为邦复好音。江边送孙楚，远附白头吟。"
        ]
    },
    {
        "id": 9740,
        "title": "逢唐兴刘主簿弟",
        "author": "杜甫",
        "volume": "卷二百二十六",
        "paragraphs": [
            "分手开元末，连年绝尺书。江山且相见，戎马未安居。",
            "剑外官人冷，关中驿骑疏。轻舟下吴会，主簿意何如。"
        ]
    },
    {
        "id": 9741,
        "title": "和裴迪登新津寺寄王侍郎",
        "author": "杜甫",
        "volume": "卷二百二十六",
        "paragraphs": [
            "何限倚山木，吟诗秋叶黄。蝉声集古寺，鸟影度寒塘。",
            "风物悲游子，登临忆侍郎。老夫贪佛日，随意宿僧房。"
        ]
    },
    {
        "id": 9742,
        "title": "敬简王明府",
        "author": "杜甫",
        "volume": "卷二百二十六",
        "paragraphs": [
            "叶县郎官宰，周南太史公。神仙才有数，流落意无穷。",
            "骥病思偏秣，鹰愁怕苦笼。看君用高义，耻与万人同。"
        ]
    },
    {
        "id": 9743,
        "title": "重简王明府",
        "author": "杜甫",
        "volume": "卷二百二十六",
        "paragraphs": [
            "甲子西南异，冬来只薄寒。江云何夜尽，蜀雨几时干。",
            "行李须相问，穷愁岂有宽。君听鸿雁响，恐致稻粱难。"
        ]
    },
    {
        "id": 9744,
        "title": "建都十二韵",
        "author": "杜甫",
        "volume": "卷二百二十六",
        "paragraphs": [
            "苍生未苏息，胡马半乾坤。议在云台上，谁扶黄屋尊。",
            "建都分魏阙，下韶辟荆门。恐失东人望，其如西极存。",
            "时危当雪耻，计大岂轻论。虽倚三阶正，终愁万国翻。",
            "牵裾恨不死，漏网荷殊恩。永负汉庭哭，遥怜湘水魂。",
            "穷冬客江剑，随事有田园。风断青蒲节，霜埋翠竹根。",
            "衣冠空穰穰，关辅久昏昏。愿枉长安日，光辉照北原。"
        ]
    },
    {
        "id": 9745,
        "title": "岁暮",
        "author": "杜甫",
        "volume": "卷二百二十六",
        "paragraphs": [
            "岁暮远为客，边隅还用兵。烟尘犯雪岭，鼓角动江城。",
            "天地日流血，朝廷谁请缨。济时敢爱死，寂寞壮心惊。"
        ]
    },
    {
        "id": 9746,
        "title": "和裴迪登蜀州东亭送客逢早梅相忆见寄",
        "author": "杜甫",
        "volume": "卷二百二十六",
        "paragraphs": [
            "东阁官梅动诗兴，还如何逊在扬州。此时对雪遥相忆，",
            "江边一树垂垂发，朝夕催人自白头。"
        ]
    },
    {
        "id": 9747,
        "title": "寄赠王十将军承俊",
        "author": "杜甫",
        "volume": "卷二百二十六",
        "paragraphs": [
            "将军胆气雄，臂悬两角弓。缠结青骢马，出入锦城中。",
            "时危未授钺，势屈难为功。宾客满堂上，何人高义同。"
        ]
    },
    {
        "id": 9748,
        "title": "暮登四安寺钟楼寄裴十",
        "author": "杜甫",
        "volume": "卷二百二十六",
        "paragraphs": [
            "暮倚高楼对雪峰，僧来不语自鸣钟。孤城返照红将敛，",
            "知君苦思缘诗瘦，大向交游万事慵。"
        ]
    },
    {
        "id": 9749,
        "title": "散愁二首",
        "author": "杜甫",
        "volume": "卷二百二十六",
        "paragraphs": [
            "久客宜旋旆，兴王未息戈。蜀星阴见少，江雨夜闻多。",
            "百万传深入，寰区望匪它。司徒下燕赵，收取旧山河。",
            "闻道并州镇，尚书训士齐。几时通蓟北，当日报关西。",
            "恋阙丹心破，沾衣皓首啼。老魂招不得，归路恐长迷。"
        ]
    },
    {
        "id": 9750,
        "title": "奉酬李都督表丈早春作",
        "author": "杜甫",
        "volume": "卷二百二十六",
        "paragraphs": [
            "力疾坐清晓，来时悲早春。转添愁伴客，更觉老随人。",
            "红入桃花嫩，青归柳叶新。望乡应未已，四海尚风尘。"
        ]
    },
    {
        "id": 9751,
        "title": "客至",
        "author": "杜甫",
        "volume": "卷二百二十六",
        "paragraphs": [
            "舍南舍北皆春水，但见群鸥日日来。花径不曾缘客扫，",
            "肯与邻翁相对饮，隔篱呼取尽余杯。"
        ]
    },
    {
        "id": 9752,
        "title": "遣意二首",
        "author": "杜甫",
        "volume": "卷二百二十六",
        "paragraphs": [
            "啭枝黄鸟近，泛渚白鸥轻。一径野花落，孤村春水生。",
            "衰年催酿黍，细雨更移橙。渐喜交游绝，幽居不用名。",
            "簷影微微落，津流脉脉斜。野船明细火，宿雁聚圆沙。",
            "云掩初弦月，香传小树花。邻人有美酒，稚子夜能赊。"
        ]
    },
    {
        "id": 9753,
        "title": "漫成二首",
        "author": "杜甫",
        "volume": "卷二百二十六",
        "paragraphs": [
            "野日荒荒白，春流泯泯清。渚蒲随地有，村径逐门成。",
            "只作披衣惯，常从漉酒生。眼前无俗物，多病也身轻。",
            "江皋已仲春，花下复清晨。仰面贪看鸟，回头错应人。",
            "读书难字过，对酒满壶频。近识峨眉老，知予懒是真。"
        ]
    },
    {
        "id": 9754,
        "title": "春夜喜雨",
        "author": "杜甫",
        "volume": "卷二百二十六",
        "paragraphs": [
            "好雨知时节，当春乃发生。随风潜入夜，润物细无声。",
            "野径云俱黑，江船火独明。晓看红湿处，花重锦官城。"
        ]
    },
    {
        "id": 9755,
        "title": "春水",
        "author": "杜甫",
        "volume": "卷二百二十六",
        "paragraphs": [
            "三月桃花浪，江流复旧痕。朝来没沙尾，碧色动柴门。",
            "接缕垂芳饵，连筒灌小园。已添无数鸟，争浴故相喧。"
        ]
    },
    {
        "id": 9756,
        "title": "春水生二绝",
        "author": "杜甫",
        "volume": "卷二百二十六",
        "paragraphs": [
            "二月六夜春水生，门前小滩浑欲平。",
            "鸬鹚㶉𫛶莫漫喜，吾与汝曹俱眼明。",
            "一夜水高二尺强，数日不可更禁当。",
            "南市津头有船卖，无钱即买系篱旁。"
        ]
    },
    {
        "id": 9757,
        "title": "江亭",
        "author": "杜甫",
        "volume": "卷二百二十六",
        "paragraphs": [
            "坦腹江亭暖，长吟野望时。水流心不竞，云在意俱迟。",
            "寂寂春将晚，欣欣物自私。故林归未得，排闷强裁诗。"
        ]
    },
    {
        "id": 9758,
        "title": "村夜",
        "author": "杜甫",
        "volume": "卷二百二十六",
        "paragraphs": [
            "萧萧风色暮，江头人不行。村舂雨外急，邻火夜深明。",
            "胡羯何多难，渔樵寄此生。中原有兄弟，万里正含情。"
        ]
    },
    {
        "id": 9759,
        "title": "早起",
        "author": "杜甫",
        "volume": "卷二百二十六",
        "paragraphs": [
            "春来常早起，幽事颇相关。帖石防𬯎岸，开林出远山。",
            "一丘藏曲折，缓步有跻攀。童仆来城市，瓶中得酒还。"
        ]
    },
    {
        "id": 9760,
        "title": "可惜",
        "author": "杜甫",
        "volume": "卷二百二十六",
        "paragraphs": [
            "花飞有底急，老去愿春迟。可惜欢娱地，都非少壮时。",
            "宽心应是酒，遣兴莫过诗。此意陶潜解，吾生后汝期。"
        ]
    },
    {
        "id": 9761,
        "title": "落日",
        "author": "杜甫",
        "volume": "卷二百二十六",
        "paragraphs": [
            "落日在帘钩，溪边春事幽。芳菲缘岸圃，樵爨倚滩舟。",
            "啅雀争枝坠，飞虫满院游。浊醪谁造汝，一酌散千忧。"
        ]
    },
    {
        "id": 9762,
        "title": "独酌",
        "author": "杜甫",
        "volume": "卷二百二十六",
        "paragraphs": [
            "步屦深林晚，开樽独酌迟。仰蜂黏落絮，行蚁上枯梨。",
            "薄劣惭真隐，幽偏得自怡。本无轩冕意，不是傲当时。"
        ]
    },
    {
        "id": 9763,
        "title": "徐步",
        "author": "杜甫",
        "volume": "卷二百二十六",
        "paragraphs": [
            "整履步青芜，荒庭日欲晡。芹泥随燕觜，花蕊上蜂须。",
            "把酒从衣湿，吟诗信杖扶。敢论才见忌，实有醉如愚。"
        ]
    },
    {
        "id": 9764,
        "title": "寒食",
        "author": "杜甫",
        "volume": "卷二百二十六",
        "paragraphs": [
            "寒食江村路，风花高下飞。汀烟轻冉冉，竹日静晖晖。",
            "田父要皆去，邻家闹不违。地偏相识尽，鸡犬亦忘归。"
        ]
    },
    {
        "id": 9765,
        "title": "高楠",
        "author": "杜甫",
        "volume": "卷二百二十六",
        "paragraphs": [
            "楠树色冥冥，江边一盖青。近根开药圃，接叶制茅亭。",
            "落景阴犹合，微风韵可听。寻常绝醉困，卧此片时醒。"
        ]
    },
    {
        "id": 9766,
        "title": "恶树",
        "author": "杜甫",
        "volume": "卷二百二十六",
        "paragraphs": [
            "独绕虚斋径，常持小斧柯。幽阴成颇杂，恶木剪还多。",
            "枸杞因吾有，鸡栖奈汝何。方知不材者，生长漫婆娑。"
        ]
    },
    {
        "id": 9767,
        "title": "石镜",
        "author": "杜甫",
        "volume": "卷二百二十六",
        "paragraphs": [
            "蜀王将此镜，送死置空山。冥寞怜香骨，提携近玉颜。",
            "众妃无复叹，千骑亦虚还。独有伤心石，埋轮月宇间。"
        ]
    },
    {
        "id": 9768,
        "title": "琴台",
        "author": "杜甫",
        "volume": "卷二百二十六",
        "paragraphs": [
            "茂陵多病后，尚爱卓文君。酒肆人间世，琴台日暮云。",
            "野花留宝靥，蔓草见罗裙。归凤求皇意，寥寥不复闻。"
        ]
    },
    {
        "id": 9769,
        "title": "闻斛斯六官未归",
        "author": "杜甫",
        "volume": "卷二百二十六",
        "paragraphs": [
            "故人南郡去，去索作碑钱。本卖文为活，翻令室倒悬。",
            "荆扉深蔓草，土锉冷疏烟。老甘休无赖，归来省醉眠。"
        ]
    },
    {
        "id": 9770,
        "title": "游修觉寺",
        "author": "杜甫",
        "volume": "卷二百二十六",
        "paragraphs": [
            "野寺江天豁，山扉花竹幽。诗应有神助，吾得及春游。",
            "径石相萦带，川云自去留。禅枝宿众鸟，漂转暮归愁。"
        ]
    },
    {
        "id": 9771,
        "title": "后游",
        "author": "杜甫",
        "volume": "卷二百二十六",
        "paragraphs": [
            "寺忆新游处，桥怜再渡时。江山如有待，花柳更无私。",
            "野润烟光薄，沙暄日色迟。客愁全为减，舍此复何之。"
        ]
    },
    {
        "id": 9772,
        "title": "题新津北桥楼",
        "author": "杜甫",
        "volume": "卷二百二十六",
        "paragraphs": [
            "望极春城上，开筵近鸟巢。白花簷外朵，青柳槛前梢。",
            "池水观为政，厨烟觉远庖。西川供客眼，唯有此江郊。"
        ]
    },
    {
        "id": 9773,
        "title": "江涨",
        "author": "杜甫",
        "volume": "卷二百二十六",
        "paragraphs": [
            "江发蛮夷涨，山添雨雪流。大声吹地转，高浪蹴天浮。",
            "鱼鳖为人得，蛟龙不自谋。轻帆好去便，吾道付沧洲。"
        ]
    },
    {
        "id": 9774,
        "title": "晚晴",
        "author": "杜甫",
        "volume": "卷二百二十六",
        "paragraphs": [
            "村晚惊风度，庭幽过雨沾。夕阳熏细草，江色映疏帘。",
            "书乱谁能帙，怀干可自添。时闻有余论，未怪老夫潜。"
        ]
    },
    {
        "id": 9775,
        "title": "朝雨",
        "author": "杜甫",
        "volume": "卷二百二十六",
        "paragraphs": [
            "凉气晚萧萧，江云乱眼飘。风鸳藏近渚，雨燕集深条。",
            "黄绮终辞汉，巢由不见尧。草堂樽酒在，幸得过清朝。"
        ]
    },
    {
        "id": 9776,
        "title": "江上值水如海势，聊短述",
        "author": "杜甫",
        "volume": "卷二百二十六",
        "paragraphs": [
            "为人性僻耽佳句，语不惊人死不休。老去诗篇浑漫兴，",
            "焉得思如陶谢手，令渠述作与同游。"
        ]
    },
    {
        "id": 9777,
        "title": "送裴五赴东川",
        "author": "杜甫",
        "volume": "卷二百二十六",
        "paragraphs": [
            "故人亦流落，高义动乾坤。何日通燕塞，相看老蜀门。",
            "东行应暂别，北望苦销魂。凛凛悲秋意，非君谁与论。"
        ]
    },
    {
        "id": 9778,
        "title": "赴青城县出成都，寄陶、王二少尹",
        "author": "杜甫",
        "volume": "卷二百二十六",
        "paragraphs": [
            "老耻妻孥笑，贫嗟出入劳。客情投异县，诗态忆吾曹。",
            "东郭沧江合，西山白雪高。文章差底病，回首兴滔滔。"
        ]
    },
    {
        "id": 9779,
        "title": "因崔五侍御寄高彭州",
        "author": "杜甫",
        "volume": "卷二百二十六",
        "paragraphs": [
            "百年已过半，秋至转饥寒。为问彭州牧，何时救急难。"
        ]
    },
    {
        "id": 9780,
        "title": "野望因过常少仙",
        "author": "杜甫",
        "volume": "卷二百二十六",
        "paragraphs": [
            "野桥齐度马，秋望转悠哉。竹覆青城合，江从灌口来。",
            "入村樵径引，尝果栗皱开。落尽高天日，幽人未遣回。"
        ]
    },
    {
        "id": 9781,
        "title": "寄杜位",
        "author": "杜甫",
        "volume": "卷二百二十六",
        "paragraphs": [
            "近闻宽法离新州，想见怀归尚百忧。逐客虽皆万里去，",
            "玉垒题书心绪乱，何时更得曲江游。"
        ]
    },
    {
        "id": 9782,
        "title": "奉简高三十五使君",
        "author": "杜甫",
        "volume": "卷二百二十六",
        "paragraphs": [
            "当代论才子，如公复几人。骅骝开道路，鹰隼出风尘。",
            "行色秋将晚，交情老更亲。天涯喜相见，披豁对吾真。"
        ]
    },
    {
        "id": 9783,
        "title": "送韩十四江东觐省",
        "author": "杜甫",
        "volume": "卷二百二十六",
        "paragraphs": [
            "兵戈不见老莱衣，叹息人间万事非。我已无家寻弟妹，",
            "此别应须各努力，故乡犹恐未同归。"
        ]
    },
    {
        "id": 9784,
        "title": "酬高使君相赠",
        "author": "杜甫",
        "volume": "卷二百二十六",
        "paragraphs": [
            "古寺僧牢落，空房客寓居。故人供禄米，邻舍与园蔬。",
            "双树容听法，三车肯载书。草玄吾岂敢，赋或似相如。"
        ]
    },
    {
        "id": 9785,
        "title": "草堂即事",
        "author": "杜甫",
        "volume": "卷二百二十六",
        "paragraphs": [
            "荒村建子月，独树老夫家。雾里江船渡，风前径竹斜。",
            "寒鱼依密藻，宿鹭起圆沙。蜀酒禁愁得，无钱何处赊。"
        ]
    },
    {
        "id": 9786,
        "title": "魏十四侍御就弊庐相别",
        "author": "杜甫",
        "volume": "卷二百二十六",
        "paragraphs": [
            "有客骑骢马，江边问草堂。远寻留药价，惜别到文场。",
            "入幕旌旗动，归轩锦绣香。时应念衰疾，书疏及沧浪。"
        ]
    },
    {
        "id": 9787,
        "title": "徐九少尹见过",
        "author": "杜甫",
        "volume": "卷二百二十六",
        "paragraphs": [
            "晚景孤村僻，行军数骑来。交新徒有喜，礼厚愧无才。",
            "赏静怜云竹，忘归步月台。何当看花蕊，欲发照江梅。"
        ]
    },
    {
        "id": 9788,
        "title": "范二员外邈、吴十侍御郁特枉驾阙展待，聊寄此",
        "author": "杜甫",
        "volume": "卷二百二十六",
        "paragraphs": [
            "暂往比邻去，空闻二妙归。幽栖诚简略，衰白已光辉。",
            "野外贫家远，村中好客稀。论文或不愧，肯重款柴扉。"
        ]
    },
    {
        "id": 9789,
        "title": "王十七侍御抡许携酒至草堂奉寄此诗便请邀高三十五使君同到",
        "author": "杜甫",
        "volume": "卷二百二十六",
        "paragraphs": [
            "老夫卧稳朝慵起，白屋寒多暖始开。江鹳巧当幽径浴，",
            "戏假霜威促山简，须成一醉习池回。"
        ]
    },
    {
        "id": 9790,
        "title": "王竟携酒，高亦同过，共用寒字",
        "author": "杜甫",
        "volume": "卷二百二十六",
        "paragraphs": [
            "卧病荒郊远，通行小径难。故人能领客，携酒重相看。",
            "自愧无鲑菜，空烦卸马鞍。移樽劝山简，头白恐风寒。"
        ]
    },
    {
        "id": 9791,
        "title": "陪李七司马皂江上观造竹桥即日成往来之人免冬寒入水聊题短作简李公二首",
        "author": "杜甫",
        "volume": "卷二百二十六",
        "paragraphs": [
            "伐竹为桥结构同，褰裳不涉往来通。天寒白鹤归华表，",
            "合欢却笑千年事，驱石何时到海东。",
            "把烛成桥夜，回舟坐客时。天高云去尽，江迥月来迟。",
            "衰谢多扶病，招邀屡有期。异方乘此兴，乐罢不无悲。"
        ]
    },
    {
        "id": 9792,
        "title": "李司马桥了承高使君自成都回",
        "author": "杜甫",
        "volume": "卷二百二十六",
        "paragraphs": [
            "向来江上手纷纷，三日成功事出群。",
            "已传童子骑青竹，总拟桥东待使君。"
        ]
    },
    {
        "id": 9793,
        "title": "少年行二首",
        "author": "杜甫",
        "volume": "卷二百二十六",
        "paragraphs": [
            "莫笑田家老瓦盆，自从盛酒长儿孙。",
            "倾银注瓦惊人眼，共醉终同卧竹根。",
            "巢燕养雏浑去尽，江花结子已无多。",
            "黄衫年少来宜数，不见堂前东逝波。"
        ]
    },
    {
        "id": 9794,
        "title": "野人送朱樱",
        "author": "杜甫",
        "volume": "卷二百二十六",
        "paragraphs": [
            "西蜀樱桃也自红，野人相赠满筠笼。数回细写愁仍破，",
            "金盘玉箸无消息，此日尝新任转蓬。"
        ]
    },
    {
        "id": 9795,
        "title": "即事",
        "author": "杜甫",
        "volume": "卷二百二十六",
        "paragraphs": [
            "百宝装腰带，真珠络臂鞲。笑时花近眼，舞罢锦缠头。"
        ]
    },
    {
        "id": 9796,
        "title": "赠花卿",
        "author": "杜甫",
        "volume": "卷二百二十六",
        "paragraphs": [
            "锦城丝管日纷纷，半入江风半入云。",
            "此曲只应天上有，人间能得几回闻。"
        ]
    },
    {
        "id": 9797,
        "title": "少年行",
        "author": "杜甫",
        "volume": "卷二百二十六",
        "paragraphs": [
            "马上谁家薄媚郎，临阶下马坐人床。",
            "不通姓字粗豪甚，指点银瓶索酒尝。"
        ]
    },
    {
        "id": 9798,
        "title": "观李固请司马弟山水图三首",
        "author": "杜甫",
        "volume": "卷二百二十六",
        "paragraphs": [
            "简易高人意，匡床竹火炉。寒天留远客，碧海挂新图。",
            "虽对连山好，贪看绝岛孤。群仙不愁思，冉冉下蓬壶。",
            "方丈浑连水，天台总映云。人间长见画，老去恨空闻。",
            "范蠡舟偏小，王乔鹤不群。此生随万物，何路出尘氛。",
            "高浪垂翻屋，崩崖欲压床。野桥分子细，沙岸绕微茫。",
            "红浸珊瑚短，青悬薜荔长。浮查并坐得，仙老暂相将。"
        ]
    },
    {
        "id": 9799,
        "title": "题桃树",
        "author": "杜甫",
        "volume": "卷二百二十六",
        "paragraphs": [
            "小径升堂旧不斜，五株桃树亦从遮。高秋总喂贫人实，",
            "寡妻群盗非今日，天下车书正一家。"
        ]
    },
    {
        "id": 9800,
        "title": "萧八明府堤处觅桃栽",
        "author": "杜甫",
        "volume": "卷二百二十六",
        "paragraphs": [
            "奉乞桃栽一百根，春前为送浣花村。",
            "河阳县里虽无数，濯锦江边未满园。"
        ]
    },
    {
        "id": 9801,
        "title": "从韦二明府续处觅绵竹",
        "author": "杜甫",
        "volume": "卷二百二十六",
        "paragraphs": [
            "华轩蔼蔼他年到，绵竹亭亭出县高。",
            "江上舍前无此物，幸分苍翠拂波涛。"
        ]
    },
    {
        "id": 9802,
        "title": "凭何十一少府邕觅桤木栽",
        "author": "杜甫",
        "volume": "卷二百二十六",
        "paragraphs": [
            "草堂堑西无树林，非子谁复见幽心。",
            "饱闻桤木三年大，与致溪边十亩阴。"
        ]
    },
    {
        "id": 9803,
        "title": "凭韦少府班觅松树子",
        "author": "杜甫",
        "volume": "卷二百二十六",
        "paragraphs": [
            "落落出群非榉柳，青青不朽岂杨梅。",
            "欲存老盖千年意，为觅霜根数寸栽。"
        ]
    },
    {
        "id": 9804,
        "title": "又于韦处乞大邑瓷碗",
        "author": "杜甫",
        "volume": "卷二百二十六",
        "paragraphs": [
            "大邑烧瓷轻且坚，扣如哀玉锦城传。",
            "君家白碗胜霜雪，急送茅斋也可怜。"
        ]
    },
    {
        "id": 9805,
        "title": "诣徐卿觅果栽",
        "author": "杜甫",
        "volume": "卷二百二十六",
        "paragraphs": [
            "草堂少花今欲栽，不问绿李与黄梅。",
            "石笋街中却归去，果园坊里为求来。"
        ]
    },
    {
        "id": 9806,
        "title": "赠别何邕",
        "author": "杜甫",
        "volume": "卷二百二十六",
        "paragraphs": [
            "生死论交地，何由见一人。悲君随燕雀，薄宦走风尘。",
            "绵谷元通汉，沱江不向秦。五陵花满眼，传语故乡春。"
        ]
    },
    {
        "id": 9807,
        "title": "赠别郑炼赴襄阳",
        "author": "杜甫",
        "volume": "卷二百二十六",
        "paragraphs": [
            "戎马交驰际，柴门老病身。把君诗过日，念此别惊神。",
            "地阔峨眉晚，天高岘首春。为于耆旧内，试觅姓庞人。"
        ]
    },
    {
        "id": 9808,
        "title": "重赠郑炼",
        "author": "杜甫",
        "volume": "卷二百二十六",
        "paragraphs": [
            "郑子将行罢使臣，囊无一物献尊亲。",
            "江山路远羁离日，裘马谁为感激人。"
        ]
    }
]