[
    {
        "id": 37018,
        "title": "早春左省寓直",
        "author": "徐铉",
        "paragraphs": [
            "旭景鸾台上，微云象阙间。时清政事少，日永直官闲。",
            "远籁飞箫管，零冰响佩环。终军年二十，默坐叩玄关。"
        ],
        "volume": "卷七百五十一"
    },
    {
        "id": 37019,
        "title": "寒食宿陈公塘上",
        "author": "徐铉",
        "paragraphs": [
            "垂杨界官道，茅屋倚高坡。月下春塘水，风中牧竖歌。",
            "折花闲立久，对酒远情多。今夜孤亭梦，悠扬奈尔何。"
        ],
        "volume": "卷七百五十一"
    },
    {
        "id": 37020,
        "title": "将去广陵别史员外南斋",
        "author": "徐铉",
        "paragraphs": [
            "家声曾与金张辈，官署今居何宋间。起得高斋临静曲，",
            "贱子今朝独南去，不堪回首望清闲。"
        ],
        "volume": "卷七百五十一"
    },
    {
        "id": 37021,
        "title": "将过江题白沙馆",
        "author": "徐铉",
        "paragraphs": [
            "少长在维扬，依然认故乡。金陵佳丽地，不道少风光。",
            "稍望吴台远，行登楚塞长。殷勤语江岭，归梦莫相妨。"
        ],
        "volume": "卷七百五十一"
    },
    {
        "id": 37022,
        "title": "登甘露寺北望",
        "author": "徐铉",
        "paragraphs": [
            "京口潮来曲岸平，海门风起浪花生。人行沙上见日影，",
            "游人乡思应如橘，相望须含两地情。"
        ],
        "volume": "卷七百五十一"
    },
    {
        "id": 37023,
        "title": "山路花",
        "author": "徐铉",
        "paragraphs": [
            "不共垂杨映绮寮，倚山临路自娇饶。游人过去知香远，",
            "城中春色还如此，几处笙歌按舞腰。"
        ],
        "volume": "卷七百五十一"
    },
    {
        "id": 37024,
        "title": "京口江际弄水",
        "author": "徐铉",
        "paragraphs": [
            "退公求静独临川，扬子江南二月天。百尺翠屏甘露阁，",
            "安得乘槎更东去，十洲风外弄潺湲。"
        ],
        "volume": "卷七百五十一"
    },
    {
        "id": 37025,
        "title": "早春旬假独直寄江舍人",
        "author": "徐铉",
        "paragraphs": [
            "省署皆归沐，西垣公事稀。咏诗前砌立，听漏向申归。",
            "远思风醒酒，余寒雨湿衣。春光已堪探，芝盖共谁飞。"
        ],
        "volume": "卷七百五十一"
    },
    {
        "id": 37026,
        "title": "从驾东幸呈诸公",
        "author": "徐铉",
        "paragraphs": [
            "吴公台下旧京城，曾掩衡门过十春。别后不知新景象，",
            "今日喜为华表鹤，况陪鹓鹭免迷津。"
        ],
        "volume": "卷七百五十一"
    },
    {
        "id": 37027,
        "title": "重游木兰亭",
        "author": "徐铉",
        "paragraphs": [
            "缭绕长堤带碧浔，昔年游此尚青衿。兰桡破浪城阴直，",
            "那知年长多情后，重凭栏干一独吟。"
        ],
        "volume": "卷七百五十一"
    },
    {
        "id": 37028,
        "title": "赋得彩燕",
        "author": "徐铉",
        "paragraphs": [
            "缕彩成飞燕，迎和启蛰时。翠翘生玉指，绣羽拂文楣。",
            "讵费衔泥力，无劳剪爪期。化工今在此，翻怪社来迟。"
        ],
        "volume": "卷七百五十一"
    },
    {
        "id": 37029,
        "title": "送魏舍人仲甫为蕲州判官",
        "author": "徐铉",
        "paragraphs": [
            "从事蕲春兴自长，蕲人应识紫薇郎。山资足后抛名路，",
            "如闻郡阁吹横笛，时望青溪忆野王。"
        ],
        "volume": "卷七百五十一"
    },
    {
        "id": 37030,
        "title": "题殷舍人宅木芙蓉",
        "author": "徐铉",
        "paragraphs": [
            "怜君庭下木芙蓉，袅袅纤枝淡淡红。晓吐芳心零宿露，",
            "默饮数杯应未称，不知歌管与谁同。"
        ],
        "volume": "卷七百五十一"
    },
    {
        "id": 37031,
        "title": "送史馆高员外使岭南",
        "author": "徐铉",
        "paragraphs": [
            "东观时闲暇，还修喻蜀书。双旌驰县道，百越从轺车。",
            "桂蠹晨餐罢，贪泉访古初。春江多好景，莫使醉吟疏。"
        ],
        "volume": "卷七百五十一"
    },
    {
        "id": 37032,
        "title": "春日紫岩山期客不至",
        "author": "徐铉",
        "paragraphs": [
            "郊外春华好，人家带碧溪。浅莎藏鸭戏，轻霭隔鸡啼。",
            "掩映红桃谷，夤缘翠柳堤。王孙竟不至，芳草自萋萋。"
        ],
        "volume": "卷七百五十一"
    },
    {
        "id": 37033,
        "title": "宿蒋帝庙，明日游山南诸寺",
        "author": "徐铉",
        "paragraphs": [
            "便返城𬮱尚未甘，更从山北到山南。花枝似雪春虽半，",
            "登临莫怪偏留恋，游宦多年事事谙。"
        ],
        "volume": "卷七百五十一"
    },
    {
        "id": 37034,
        "title": "赋得有所思",
        "author": "徐铉",
        "paragraphs": [
            "所思何在杳难寻，路远山长水复深。衰草满庭空伫立，",
            "落日鲜云偏聚散，可能知我独伤心。"
        ],
        "volume": "卷七百五十一"
    },
    {
        "id": 37035,
        "title": "赠王贞素先生",
        "author": "徐铉",
        "paragraphs": [
            "先生尝已佩真形，绀发朱颜骨气清。道秘未传鸿宝术，",
            "三十六天皆有籍，他年何处问归程。"
        ],
        "volume": "卷七百五十一"
    },
    {
        "id": 37036,
        "title": "春夜月",
        "author": "徐铉",
        "paragraphs": [
            "幽人春望本多情，况是花繁月正明。",
            "竟夕无言亦无寐，绕阶芳草影随行。"
        ],
        "volume": "卷七百五十一"
    },
    {
        "id": 37037,
        "title": "爱敬寺有老僧尝游长安言秦雍间事历历可听…示同行客",
        "author": "徐铉",
        "paragraphs": [
            "白首栖禅者，尝谈灞浐游。能令过江客，偏起失乡愁。",
            "室倚桃花崦，门临杜若洲。城中无此景，将子剩淹留。"
        ],
        "volume": "卷七百五十一"
    },
    {
        "id": 37038,
        "title": "游蒋山题辛夷花寄陈奉礼",
        "author": "徐铉",
        "paragraphs": [
            "今岁游山已恨迟，山中仍喜见辛夷。簪缨且免全为累，",
            "山郎不作同行伴，折得何由寄所思。"
        ],
        "volume": "卷七百五十一"
    },
    {
        "id": 37039,
        "title": "和殷舍人萧员外春雪",
        "author": "徐铉",
        "paragraphs": [
            "万里春阴乍履端，广庭风起玉尘干。梅花岭上连天白，",
            "此时鸳侣皆闲暇，赠答诗成禁漏残。"
        ],
        "volume": "卷七百五十一"
    },
    {
        "id": 37040,
        "title": "寄蕲州高郎中",
        "author": "徐铉",
        "paragraphs": [
            "贾傅栖迟楚泽东，兰皋三度换秋风。纷纷世事来无尽，",
            "知君多少思乡恨，并在山城一笛中。"
        ],
        "volume": "卷七百五十一"
    },
    {
        "id": 37041,
        "title": "寄和州韩舍人",
        "author": "徐铉",
        "paragraphs": [
            "急景骎骎度，遥怀处处生。风头乍寒暖，天色半阴晴。",
            "久别魂空断，终年道不行。殷勤云上雁，为过历阳城。"
        ],
        "volume": "卷七百五十一"
    },
    {
        "id": 37042,
        "title": "从兄龙武将军没于边戍，过旧营宅作",
        "author": "徐铉",
        "paragraphs": [
            "前年都尉没边城，帐下何人领旧兵。徼外瘴烟沉鼓角，",
            "今日园林过寒食，马蹄犹拟入门行。"
        ],
        "volume": "卷七百五十一"
    },
    {
        "id": 37043,
        "title": "景阳台怀古",
        "author": "徐铉",
        "paragraphs": [
            "后主忘家不悔，江南异代长春。",
            "今日景阳台上，闲人何用伤神。"
        ],
        "volume": "卷七百五十一"
    },
    {
        "id": 37044,
        "title": "春分日",
        "author": "徐铉",
        "paragraphs": [
            "仲春初四日，春色正中分。绿野徘徊月，晴天断续云。",
            "燕飞犹个个，花落已纷纷。思妇高楼晚，歌声不可闻。"
        ],
        "volume": "卷七百五十一"
    },
    {
        "id": 37045,
        "title": "寄驾部郎中",
        "author": "徐铉",
        "paragraphs": [
            "贱子乖慵性，频为省直牵。交亲每相见，多在相门前。",
            "君独疏名路，为郎过十年。炎风久成别，南望思悠然。"
        ],
        "volume": "卷七百五十一"
    },
    {
        "id": 37046,
        "title": "和王庶子寄题兄长建州廉使新亭",
        "author": "徐铉",
        "paragraphs": [
            "谢守高斋结构新，一方风景万家情。群贤讵减山阴会，",
            "阿连诗句偏多思，遥想池塘昼梦成。"
        ],
        "volume": "卷七百五十一"
    },
    {
        "id": 37047,
        "title": "谢文靖墓下作",
        "author": "徐铉",
        "paragraphs": [
            "越徼稽天讨，周京乱虏尘。苍生何可奈，江表更无人。",
            "岂惮寻荒垄，犹思认后身。春风白杨里，独步泪沾巾。"
        ],
        "volume": "卷七百五十一"
    }
]