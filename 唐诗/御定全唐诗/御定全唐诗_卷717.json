[
    {
        "id": 35572,
        "title": "九江送方干归镜湖",
        "author": "曹松",
        "paragraphs": [
            "一樯悬五两，此日动归风。客路抛湓口，家林入镜中。",
            "谭余云出峤，咏苦月欹空。更若看𫛛鹊，何人夜坐同。"
        ],
        "volume": "卷七百一十七"
    },
    {
        "id": 35573,
        "title": "庐山访贾匡",
        "author": "曹松",
        "paragraphs": [
            "西城疾病日，此地少寻君。古迹春犹在，遥泉夜尽闻。",
            "片时三处雨，九叠几重云。到者皆忘寐，神精与俗分。"
        ],
        "volume": "卷七百一十七"
    },
    {
        "id": 35574,
        "title": "顾少府池上",
        "author": "曹松",
        "paragraphs": [
            "池上分行种，公庭觉少尘。根离潮水岸，韵爽判曹人。",
            "正午回鱼影，方昏息鹭身。无时不动咏，沧岛思方频。"
        ],
        "volume": "卷七百一十七"
    },
    {
        "id": 35575,
        "title": "喜友人归上元别业",
        "author": "曹松",
        "paragraphs": [
            "一樯千里外，隐者兴宜孤。落日长边海，秋风满故都。",
            "掩关苔色老，盘径叶声枯。匡岳来时过，迟回绝顶无。"
        ],
        "volume": "卷七百一十七"
    },
    {
        "id": 35576,
        "title": "曲江暮春雪霁",
        "author": "曹松",
        "paragraphs": [
            "霁动江池色，春残一去游。菰风生马足，槐雪滴人头。",
            "北阙尘未起，南山青欲流。如何多别地，却得醉汀洲。"
        ],
        "volume": "卷七百一十七"
    },
    {
        "id": 35577,
        "title": "立春日",
        "author": "曹松",
        "paragraphs": [
            "春饮一杯酒，便吟春日诗。木梢寒未觉，地脉暖先知。",
            "鸟啭星沈后，山分雪薄时。赏心无处说，怅望曲江池。"
        ],
        "volume": "卷七百一十七"
    },
    {
        "id": 35578,
        "title": "宿溪僧院",
        "author": "曹松",
        "paragraphs": [
            "少年云溪里，禅心夜更闲。煎茶留静者，靠月坐苍山。",
            "露白钟寻定，萤多户未关。嵩阳大石室，何日译经还。"
        ],
        "volume": "卷七百一十七"
    },
    {
        "id": 35579,
        "title": "石头怀古",
        "author": "曹松",
        "paragraphs": [
            "日月出又没，台城空白云。虽宽百姓土，渐缺六朝坟。",
            "禾黍是亡国，山河归圣君。松声骤雨足，几寺晚钟闻。"
        ],
        "volume": "卷七百一十七"
    },
    {
        "id": 35580,
        "title": "浙右赠陆处士",
        "author": "曹松",
        "paragraphs": [
            "静节灌园余，得非成隐居。长当庚子日，独拜五经书。",
            "白浪吹亡国，秋霜洗大虚。门前是京口，身外不营储。"
        ],
        "volume": "卷七百一十七"
    },
    {
        "id": 35581,
        "title": "哭胡处士",
        "author": "曹松",
        "paragraphs": [
            "丘中久不起，将谓诏书来。及见凌云说，方知掩夜台。",
            "白衣归北路，玄造亦遗才。世上亡君后，诗声更大哉。"
        ],
        "volume": "卷七百一十七"
    },
    {
        "id": 35582,
        "title": "赠余干袁明府",
        "author": "曹松",
        "paragraphs": [
            "一雨西城色，陶家心自清。山衔中郭分，云卷下湖程。",
            "公署闻流木，人烟入废城。难忘楚尽处，新有越吟生。"
        ],
        "volume": "卷七百一十七"
    },
    {
        "id": 35583,
        "title": "赠雷乡张明府",
        "author": "曹松",
        "paragraphs": [
            "任官征战后，度日寄闲身。封卷还高客，飞书问野人。",
            "废田教种谷，生路遣寻薪。若起柴桑兴，无先漉酒巾。"
        ],
        "volume": "卷七百一十七"
    },
    {
        "id": 35584,
        "title": "岳阳晚泊",
        "author": "曹松",
        "paragraphs": [
            "轻帆下阔流，便泊此沙洲。湖影撼山朵，日阳烧野愁。",
            "白波争起倒，青屿或沈浮。是际船中望，东南仞仞秋。"
        ],
        "volume": "卷七百一十七"
    },
    {
        "id": 35585,
        "title": "览春榜喜孙鄠成名",
        "author": "曹松",
        "paragraphs": [
            "门外报春榜，喜君天子知。旧愁浑似雪，见日总消时。",
            "塔下牡丹气，江头杨柳丝。风光若有分，无处不相宜。"
        ],
        "volume": "卷七百一十七"
    },
    {
        "id": 35586,
        "title": "己亥岁二首",
        "author": "曹松",
        "paragraphs": [
            "泽国江山入战图，生民何计乐樵苏。",
            "凭君莫话封侯事，一将功成万骨枯。",
            "传闻一战百神愁，两岸强兵过未休。",
            "谁道沧江总无事，近来长共血争流。"
        ],
        "volume": "卷七百一十七"
    },
    {
        "id": 35587,
        "title": "乱后入洪州西山",
        "author": "曹松",
        "paragraphs": [
            "寂寂阴溪水漱苔，尘中将得苦吟来。",
            "东峰道士如相问，县令而今不姓梅。"
        ],
        "volume": "卷七百一十七"
    },
    {
        "id": 35588,
        "title": "送僧入庐山",
        "author": "曹松",
        "paragraphs": [
            "若到江州二林寺，遍游应未出云霞。",
            "庐山瀑布三千仞，画破青霄始落斜。"
        ],
        "volume": "卷七百一十七"
    },
    {
        "id": 35589,
        "title": "送僧入蜀过夏",
        "author": "曹松",
        "paragraphs": [
            "师言结夏入巴峰，云水回头几万重。",
            "五月峨眉须近火，木皮领重只如冬。"
        ],
        "volume": "卷七百一十七"
    },
    {
        "id": 35590,
        "title": "江西逢僧省文",
        "author": "曹松",
        "paragraphs": [
            "闽地高僧楚地逢，僧游蛮锡挂垂松。",
            "白云逸性都无定，才出双峰爱五峰。",
            "高僧不负雪峰期，却伴青霞入翠微。百叶岩前霜欲降，",
            "想得白莲花上月，满山犹带旧光辉。"
        ],
        "volume": "卷七百一十七"
    },
    {
        "id": 35591,
        "title": "水精念珠",
        "author": "曹松",
        "paragraphs": [
            "等量红缕贯晶荧，尽道匀圆别未胜。凿断玉潭盈尺水，",
            "几度夜深寻不著，琉璃为殿月为灯。"
        ],
        "volume": "卷七百一十七"
    },
    {
        "id": 35592,
        "title": "南海旅次",
        "author": "曹松",
        "paragraphs": [
            "忆归休上越王台，归思临高不易裁。为客正当无雁处，",
            "心似百花开未得，年年争发被春催。"
        ],
        "volume": "卷七百一十七"
    },
    {
        "id": 35593,
        "title": "春草",
        "author": "曹松",
        "paragraphs": [
            "不独满池塘，梦中佳句香。春风有余力，引上古城墙。"
        ],
        "volume": "卷七百一十七"
    },
    {
        "id": 35594,
        "title": "金谷园",
        "author": "曹松",
        "paragraphs": [
            "当年歌舞时，不说草离离。今日歌舞尽，满园秋露垂。"
        ],
        "volume": "卷七百一十七"
    },
    {
        "id": 35595,
        "title": "夏日东斋",
        "author": "曹松",
        "paragraphs": [
            "三庚到秋伏，偶来松槛立。热少清风多，开门放山入。"
        ],
        "volume": "卷七百一十七"
    },
    {
        "id": 35596,
        "title": "南朝",
        "author": "曹松",
        "paragraphs": [
            "三篱盖驰道，风烈一无取。时见牧牛童，嗔牛吃禾黍。"
        ],
        "volume": "卷七百一十七"
    },
    {
        "id": 35597,
        "title": "言怀",
        "author": "曹松",
        "paragraphs": [
            "出山不得意，谒帝值戈鋋。岂料为文日，翻成用武年。"
        ],
        "volume": "卷七百一十七"
    },
    {
        "id": 35598,
        "title": "寒食日题杜鹃花",
        "author": "曹松",
        "paragraphs": [
            "一朵又一朵，并开寒食时。谁家不禁火，总在此花枝。"
        ],
        "volume": "卷七百一十七"
    },
    {
        "id": 35599,
        "title": "钟陵寒食日郊外闲游",
        "author": "曹松",
        "paragraphs": [
            "可怜时节足风情，杏子粥香如冷饧。",
            "无奈春风输旧火，遍教人唤作山樱。"
        ],
        "volume": "卷七百一十七"
    },
    {
        "id": 35600,
        "title": "中秋对月",
        "author": "曹松",
        "paragraphs": [
            "无云世界秋三五，共看蟾盘上海涯。",
            "直到天头天尽处，不曾私照一人家。"
        ],
        "volume": "卷七百一十七"
    },
    {
        "id": 35601,
        "title": "陪湖南李中丞宴隐溪",
        "author": "曹松",
        "paragraphs": [
            "竹林啼鸟不知休，罗列飞桥水乱流。触散柳丝回玉勒，",
            "若值主人嫌昼短，应陪秉烛夜深游。"
        ],
        "volume": "卷七百一十七"
    },
    {
        "id": 35602,
        "title": "别湖上主人",
        "author": "曹松",
        "paragraphs": [
            "门系钓舟云满岸，借君幽致坐移旬。湖村夜叫白芜雁，",
            "不辞更住醒还醉，太一东峰归梦频。"
        ],
        "volume": "卷七百一十七"
    },
    {
        "id": 35603,
        "title": "赠广宣大师",
        "author": "曹松",
        "paragraphs": [
            "忆昔同游紫阁云，别来三十二回春。",
            "白头相见双林下，犹是清朝未退人。"
        ],
        "volume": "卷七百一十七"
    },
    {
        "id": 35604,
        "title": "钟陵寒食日与同年裴颜李先辈、郑校书郊外闲游",
        "author": "曹松",
        "paragraphs": [
            "寒节钟陵香骑随，同年相命楚江湄。云间影过秋千女，",
            "银瓶冷酒皆倾尽，半卧垂杨自不知。"
        ],
        "volume": "卷七百一十七"
    },
    {
        "id": 35605,
        "title": "江外除夜",
        "author": "曹松",
        "paragraphs": [
            "千门庭燎照楼台，总为年光急急催。半夜腊因风卷去，",
            "不是多岐渐平稳，谁能呼酒祝昭回。"
        ],
        "volume": "卷七百一十七"
    },
    {
        "id": 35606,
        "title": "七夕",
        "author": "曹松",
        "paragraphs": [
            "牛女相期七夕秋，相逢俱喜鹊横流。彤云缥缈回金辂，",
            "更残便是分襟处，晓箭东来射翠楼。"
        ],
        "volume": "卷七百一十七"
    },
    {
        "id": 35607,
        "title": "罗浮山下书逸人壁",
        "author": "曹松",
        "paragraphs": [
            "海上亭台山下烟，买时幽邃不争钱。莫言白日催华发，",
            "可中更践无人境，知是罗浮第几天。"
        ],
        "volume": "卷七百一十七"
    },
    {
        "id": 35608,
        "title": "天台瀑布",
        "author": "曹松",
        "paragraphs": [
            "万仞得名云瀑布，远看如织挂天台。休疑宝尺难量度，",
            "欲知便是银河水，堕落人间合却回。"
        ],
        "volume": "卷七百一十七"
    },
    {
        "id": 35609,
        "title": "桂江",
        "author": "曹松",
        "paragraphs": [
            "未识佳人寻桂水，水云先解傍壶觞。笋林次第添斑竹，",
            "如飞似堕皆青壁，画手不强元化强。"
        ],
        "volume": "卷七百一十七"
    },
    {
        "id": 35610,
        "title": "南海",
        "author": "曹松",
        "paragraphs": [
            "倾腾界汉沃诸蛮，立望何如画此看。无地不同方觉远，",
            "万状千形皆得意，长鲸独自转身难。"
        ],
        "volume": "卷七百一十七"
    },
    {
        "id": 35611,
        "title": "洞庭湖",
        "author": "曹松",
        "paragraphs": [
            "东西南北各连空，波上唯留小朵峰。长与岳阳翻鼓角，",
            "直到劫余还作陆，是时应有羽人逢。"
        ],
        "volume": "卷七百一十七"
    },
    {
        "id": 35612,
        "title": "霍山",
        "author": "曹松",
        "paragraphs": [
            "七千七百七十丈，丈丈藤萝势入天。未必展来空似翅，",
            "直是画工须阁笔，况无名画可流传。"
        ],
        "volume": "卷七百一十七"
    },
    {
        "id": 35613,
        "title": "巫峡",
        "author": "曹松",
        "paragraphs": [
            "巫山苍翠峡通津，下有仙宫楚女真。不逐彩云归碧落，",
            "应是荆山留不住，至今犹得睹芳尘。"
        ],
        "volume": "卷七百一十七"
    },
    {
        "id": 35614,
        "title": "送陈樵校书归泉州",
        "author": "曹松",
        "paragraphs": [
            "巨塔列名题，诗心亦罕齐。除官京下阙，乞假海门西。",
            "别席侵残漏，归程避战鼙。关遥秦雁断，家近瘴云低。",
            "候马春风馆，迎船晓月溪。帝京须早入，莫被刺桐迷。"
        ],
        "volume": "卷七百一十七"
    },
    {
        "id": 35615,
        "title": "赠镜湖处士方干二首",
        "author": "曹松",
        "paragraphs": [
            "包含教化剩搜罗，句出东瓯奈峭何。世路不妨平处少，",
            "后辈难为措机杼，先生织字得龙梭。",
            "只拟应星眠越绝，唯将丽什当高勋。磨砻清浊人难会，",
            "他时莫为三征起，门外沙鸥解笑君。"
        ],
        "volume": "卷七百一十七"
    },
    {
        "id": 35616,
        "title": "拜访陆处士",
        "author": "曹松",
        "paragraphs": [
            "万卷书边人半白，再来惟恐降玄𫄸。性灵比鹤争多少，",
            "将知谷口耕烟者，低视齐梁楚赵君。"
        ],
        "volume": "卷七百一十七"
    },
    {
        "id": 35617,
        "title": "岭南道中",
        "author": "曹松",
        "paragraphs": [
            "百花成实未成归，未必归心与志违。但有壶觞资逸咏，",
            "游子马前芳草合，鹧鸪啼歇又南飞。"
        ],
        "volume": "卷七百一十七"
    },
    {
        "id": 35618,
        "title": "春日自吴门之阳羡道中书事",
        "author": "曹松",
        "paragraphs": [
            "胜异恣游应未遍，路岐犹去几时还。浪花湖阔虹蜺断，",
            "眼前便是神仙事，何必须言洞府间。"
        ],
        "volume": "卷七百一十七"
    },
    {
        "id": 35619,
        "title": "将入关行次湘阴",
        "author": "曹松",
        "paragraphs": [
            "背顾秦城在何处，图书作伴过湘东。神鸦乱噪黄陵近，",
            "也知渐老岩栖稳，争奈文闱有至公。"
        ],
        "volume": "卷七百一十七"
    },
    {
        "id": 35620,
        "title": "题昭州山寺常寂上人水阁",
        "author": "曹松",
        "paragraphs": [
            "常寂常居常寂里，年年月月是空空。阶前未放岩根断，",
            "他时忆著堪图画，一朵云山二水中。"
        ],
        "volume": "卷七百一十七"
    },
    {
        "id": 35621,
        "title": "广州贻匡绪法师",
        "author": "曹松",
        "paragraphs": [
            "口宣微密不思议，不是除贪即诫痴。只待外方缘了日，",
            "必竟懒过高坐寺，未能全让法云师。"
        ],
        "volume": "卷七百一十七"
    },
    {
        "id": 35622,
        "title": "赠道人",
        "author": "曹松",
        "paragraphs": [
            "住山因以福为庭，便向山中隐姓名。阆苑驾将雕羽去，",
            "顾我从来断浮浊，拟驱鸡犬上三清。"
        ],
        "volume": "卷七百一十七"
    },
    {
        "id": 35623,
        "title": "送乞雨禅师临遇南游",
        "author": "曹松",
        "paragraphs": [
            "活得枯樵耕者知，巡方又欲向天涯。珠穿闽国菩提子，",
            "生缘在地南浮去，自此孤云不可期。"
        ],
        "volume": "卷七百一十七"
    },
    {
        "id": 35624,
        "title": "南海陪郑司空游荔园",
        "author": "曹松",
        "paragraphs": [
            "荔枝时节出旌斿，南国名园尽兴游。乱结罗纹照襟袖，",
            "他日为霖不将去，也须图画取风流。"
        ],
        "volume": "卷七百一十七"
    },
    {
        "id": 35625,
        "title": "李郎中林亭",
        "author": "曹松",
        "paragraphs": [
            "只向砌边流野水，樽前上下看鱼儿。笋蹊已长过人竹，",
            "大才必拟逍遥去，更遣何人佐盛时。"
        ],
        "volume": "卷七百一十七"
    },
    {
        "id": 35626,
        "title": "夜饮",
        "author": "曹松",
        "paragraphs": [
            "良宵公子宴兰堂，浓麝熏人兽吐香。云带金龙衔画烛，",
            "席上未知帘幕晓，青娥低语指东方。"
        ],
        "volume": "卷七百一十七"
    },
    {
        "id": 35627,
        "title": "驸马宅宴罢",
        "author": "曹松",
        "paragraphs": [
            "粉墙残月照宫祠，宴阕银瓶一半欹。",
            "学语莺儿飞未稳，放身斜坠绿杨枝。"
        ],
        "volume": "卷七百一十七"
    },
    {
        "id": 35628,
        "title": "吊建州李员外",
        "author": "曹松",
        "paragraphs": [
            "铭旌归故里，猿鸟亦凄然。已葬桐江月，空回建水船。",
            "客传为郡日，僧说读书年。恐有吟魂在，深山古木边。"
        ],
        "volume": "卷七百一十七"
    },
    {
        "id": 35629,
        "title": "吊李翰林",
        "author": "曹松",
        "paragraphs": [
            "李白虽然成异物，逸名犹与万方传。昔朝曾侍玄宗侧，",
            "投金渚畔春杨柳，自此何人系酒船。"
        ],
        "volume": "卷七百一十七"
    },
    {
        "id": 35630,
        "title": "山中",
        "author": "曹松",
        "paragraphs": [
            "要路豪家非往还，岩门先有不曾关。众心惟恐地无剩，",
            "樵夫岂解营生业，贵欲自安麋鹿间。"
        ],
        "volume": "卷七百一十七"
    },
    {
        "id": 35631,
        "title": "山寺引泉",
        "author": "曹松",
        "paragraphs": [
            "劈碎琅玕意有余，细泉高引入香厨。",
            "山僧未肯言根本，莫是银河漏泄无。"
        ],
        "volume": "卷七百一十七"
    },
    {
        "id": 35632,
        "title": "友人池上咏芦",
        "author": "曹松",
        "paragraphs": [
            "秋声谁种得，萧瑟在池栏。叶涩栖蝉稳，丛疏宿鹭难。",
            "敛烟宜下□，飒吹省先寒。此物生苍岛，令人忆钓竿。"
        ],
        "volume": "卷七百一十七"
    },
    {
        "id": 35633,
        "title": "商山",
        "author": "曹松",
        "paragraphs": [
            "垂白商于原下住，儿孙共死一身忙。",
            "木弓未得长离手，犹与官家射麝香。"
        ],
        "volume": "卷七百一十七"
    },
    {
        "id": 35634,
        "title": "荆南道中",
        "author": "曹松",
        "paragraphs": [
            "十月荒郊雪气催，依稀愁色认阳台。游秦分系三条烛，",
            "如何住在猿声里，却被蝉吟引下来。"
        ],
        "volume": "卷七百一十七"
    },
    {
        "id": 35635,
        "title": "武德殿朝退望九衢春色",
        "author": "曹松",
        "paragraphs": [
            "玉殿朝初退，天街一看春。南山初过雨，北阙净无尘。",
            "夹道夭桃满，连沟御柳新。苏舒同舜泽，煦妪并尧仁。",
            "佳气浮轩盖，和风袭缙绅。自兹怜万物，同入发生辰。"
        ],
        "volume": "卷七百一十七"
    },
    {
        "id": 35636,
        "title": "吊北邙",
        "author": "曹松",
        "paragraphs": [
            "山下望山上，夕阳看又曛。无人医白发，少地著新坟。",
            "岁代殊相远，贤愚旋不分。东归聊一吊，乱木倚寒云。"
        ],
        "volume": "卷七百一十七"
    },
    {
        "id": 35637,
        "title": "及第敕下，宴中献座主杜侍郎",
        "author": "曹松",
        "paragraphs": [
            "得召丘墙泪却频，若无公道也无因。门前送敕朱衣吏，",
            "南山虽有归溪路，争那酬恩未杀身。"
        ],
        "volume": "卷七百一十七"
    },
    {
        "id": 35638,
        "title": "梢云",
        "author": "曹松",
        "paragraphs": [
            "殊质资灵贶，陵空发瑞云。梢梢含树影，郁郁动霞文。",
            "不比因风起，全非触石分。叶光闲泛滟，枝彩静氛氲。",
            "隐见心无宰，裴回庆自君。翻飞如可托，长愿在横汾。"
        ],
        "volume": "卷七百一十七"
    },
    {
        "id": 35639,
        "title": "白角簟",
        "author": "曹松",
        "paragraphs": [
            "角簟工夫已到头，夏来全占满床秋。若言保惜归华屋，",
            "蒲桃锦是潇湘底，曾得王孙价倍酬。"
        ],
        "volume": "卷七百一十七"
    },
    {
        "id": 35640,
        "title": "碧角簟",
        "author": "曹松",
        "paragraphs": [
            "细皮重叠织霜纹，滑腻铺床胜锦茵。八尺碧天无点翳，",
            "五月不教炎气入，满堂秋色冷龙鳞。"
        ],
        "volume": "卷七百一十七"
    },
    {
        "id": 35641,
        "title": "滕王阁春日晚望",
        "author": "曹松",
        "paragraphs": [
            "凌春帝子阁，偶眺日移西。浪势平花坞，帆阴上柳堤。"
        ],
        "volume": "卷七百一十七"
    },
    {
        "id": 35642,
        "title": "句",
        "author": "曹松",
        "paragraphs": [
            "追游若遇三清乐，行从应妨一日春。（李肇《国史补》",
            "云：曲江大会，先牒教坊，请奏上御紫云楼观焉。",
            "时或拟作乐，则为之移日，故曹松诗云云）",
            "石脉水流泉滴沙，鬼灯然点松柏花。",
            "鹿眠荒圃寒芜白，鸦噪残阳败叶飞。",
            "华岳影寒清露掌，海门风急白潮头。"
        ],
        "volume": "卷七百一十七"
    }
]