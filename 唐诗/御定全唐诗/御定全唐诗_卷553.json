[
    {
        "id": 26944,
        "title": "送李潜归绵州觐省",
        "author": "姚鹄",
        "volume": "卷五百五十三",
        "paragraphs": [
            "朱楼对翠微，红旆出重扉。此地千人望，寥天一鹤归。",
            "雪封山崦白，鸟拂栈梁飞。谁比趋庭恋，骊珠耀彩衣。"
        ]
    },
    {
        "id": 26945,
        "title": "塞外寄张侍御",
        "author": "姚鹄",
        "volume": "卷五百五十三",
        "paragraphs": [
            "千里入黄云，羁愁日日新。疏钟关路晓，远雨寒山春。",
            "南眺有归雁，北来无故人。却思陪宴处，回望与天邻。"
        ]
    },
    {
        "id": 26946,
        "title": "晓发",
        "author": "姚鹄",
        "volume": "卷五百五十三",
        "paragraphs": [
            "旅行宜早发，况复是南归。月影缘山尽，钟声隔浦微。",
            "残星萤共失，落叶鸟和飞。去去渡南浦，村中人出稀。"
        ]
    },
    {
        "id": 26947,
        "title": "题终南山隐者居",
        "author": "姚鹄",
        "volume": "卷五百五十三",
        "paragraphs": [
            "开门绝壑旁，蹑藓过花梁。路入峰峦影，风来芝术香。",
            "夜吟明雪牖，春梦闭云房。尽室更何有，一琴兼一觞。"
        ]
    },
    {
        "id": 26948,
        "title": "嘉川驿楼晚望",
        "author": "姚鹄",
        "volume": "卷五百五十三",
        "paragraphs": [
            "楼压寒江上，开帘对翠微。斜阳诸岭暮，古渡一僧归。",
            "窗迥云冲起，汀遥鸟背飞。谁言坐多倦，目极自忘机。"
        ]
    },
    {
        "id": 26949,
        "title": "送人归吴",
        "author": "姚鹄",
        "volume": "卷五百五十三",
        "paragraphs": [
            "东吴与上国，万里路迢迢。为别晨昏久，全轻水陆遥。",
            "湘阴岛上寺，楚色月中潮。到此一长望，知君积恨销。"
        ]
    },
    {
        "id": 26950,
        "title": "送石贯归湖州",
        "author": "姚鹄",
        "volume": "卷五百五十三",
        "paragraphs": [
            "同志幸同年，高堂君独还。齐荣恩未报，共隐事应闲。",
            "访寺临湖岸，开楼见海山。洛中推二陆，莫久恋乡关。"
        ]
    },
    {
        "id": 26951,
        "title": "送刘耕归舒州",
        "author": "姚鹄",
        "volume": "卷五百五十三",
        "paragraphs": [
            "四座莫纷纷，须臾岐路分。自从同得意，谁不惜离群。",
            "旧国连青海，归程在白云。弃𦈡当日路，应竞看终军。"
        ]
    },
    {
        "id": 26952,
        "title": "寄赠许璋少府",
        "author": "姚鹄",
        "volume": "卷五百五十三",
        "paragraphs": [
            "若说君高道，何人更得如。公庭唯树石，生计是琴书。",
            "诗句峭无敌，文才清有余。不知尺水内，争滞北溟鱼。"
        ]
    },
    {
        "id": 26953,
        "title": "寄雍陶先辈",
        "author": "姚鹄",
        "volume": "卷五百五十三",
        "paragraphs": [
            "知音杳何处，书劄寄无由。独宿月中寺，相思天畔楼。",
            "露凝衰草白，萤度远烟秋。怅望难归枕，吟劳生夜愁。"
        ]
    },
    {
        "id": 26954,
        "title": "寄友人",
        "author": "姚鹄",
        "volume": "卷五百五十三",
        "paragraphs": [
            "西风又开菊，久客意如何。旧国天涯远，清砧月夜多。",
            "明时难际会，急景易蹉跎。抱玉终须献，谁言恋薜萝。"
        ]
    },
    {
        "id": 26955,
        "title": "感怀陈情",
        "author": "姚鹄",
        "volume": "卷五百五十三",
        "paragraphs": [
            "恩重空感激，何门誓杀身。谬曾分玉石，竟自困风尘。",
            "阴谷非因暖，幽丛岂望春。升沉在言下，应念异他人。"
        ]
    },
    {
        "id": 26956,
        "title": "送程秀才下第归蜀",
        "author": "姚鹄",
        "volume": "卷五百五十三",
        "paragraphs": [
            "莺迁与鶂退，十载泣岐分。蜀道重来老，巴猿此去闻。",
            "晓程侵岭雪，远栈入溪云。莫滞趋庭恋，荣亲只待君。"
        ]
    },
    {
        "id": 26957,
        "title": "旱鱼词上苗相公",
        "author": "姚鹄",
        "volume": "卷五百五十三",
        "paragraphs": [
            "似龙鳞已足，唯是欠登门。日里腮犹湿，泥中目未昏。",
            "乞锄防蚁穴，望水泻金盆。他日能为雨，公田报此恩。"
        ]
    },
    {
        "id": 26958,
        "title": "野寺寓居即事二首",
        "author": "姚鹄",
        "volume": "卷五百五十三",
        "paragraphs": [
            "南山色当户，初日半簷时。鹤去卧看远，僧来嫌起迟。",
            "窗明云影断，庭晓树阴移。何处题新句，连溪密叶垂。",
            "古寺更何有，当庭唯折幢。伴僧青藓榻，对雨白云窗。",
            "暝色生前岭，离魂隔远江。沙洲半藜草，飞鹭白双双。"
        ]
    },
    {
        "id": 26959,
        "title": "襄州献卢尚书",
        "author": "姚鹄",
        "volume": "卷五百五十三",
        "paragraphs": [
            "立事成功尽远图，一方独与万方殊。藩臣皆竞师兵略，",
            "即随凤诏归何处，只是操持造化炉。"
        ]
    },
    {
        "id": 26960,
        "title": "将归蜀留献恩地仆射二首",
        "author": "姚鹄",
        "volume": "卷五百五十三",
        "paragraphs": [
            "自持衡镜采幽沈，此事常闻旷古今。危叶只将终委地，",
            "明日还家盈眼血，定应回首即沾襟。",
            "江上长思狎钓翁，此心难与昨心同。自承丘壑新恩重，",
            "应怜死节无门效，永叹潜怀似转蓬。"
        ]
    },
    {
        "id": 26961,
        "title": "随州献李侍御二首",
        "author": "姚鹄",
        "volume": "卷五百五十三",
        "paragraphs": [
            "彩笔曾专造化权，道尊翻向宦途闲。端居有地唯栽药，",
            "众知圣主搜贤相，朝夕欲征黄霸还。",
            "再刖未甘何处说，但垂双泪出咸秦。风尘匹马来千里，",
            "今朝傥降非常顾，倒屐宁惟有古人。"
        ]
    },
    {
        "id": 26962,
        "title": "虢州献杨抑卿二首",
        "author": "姚鹄",
        "volume": "卷五百五十三",
        "paragraphs": [
            "盖世英华更有谁，赋成传写遍坤维。名科累中求贤日，",
            "征归诏下应非久，德望人情在凤池。",
            "碧山曾共惜分阴，暗学相如赋上林。到此敢逾千里恨，",
            "一顾傥怜持苦节，更令何处问升沉。"
        ]
    },
    {
        "id": 26963,
        "title": "赠边将",
        "author": "姚鹄",
        "volume": "卷五百五十三",
        "paragraphs": [
            "三边近日往来通，尽是将军镇抚功。兵统万人为上将，",
            "却恨北荒沾雨露，无因扫尽虏庭空。"
        ]
    },
    {
        "id": 26964,
        "title": "送费炼师供奉赴上都",
        "author": "姚鹄",
        "volume": "卷五百五十三",
        "paragraphs": [
            "缩地周游不计程，古今应只有先生。已同化鹤临华表，",
            "无因相逐朝天帝，空羡烟霞得送迎。"
        ]
    },
    {
        "id": 26965,
        "title": "和徐先辈秋日游泾州南亭呈三二同年",
        "author": "姚鹄",
        "volume": "卷五百五十三",
        "paragraphs": [
            "多此欢情泛鹢舟，桂枝同折塞同游。声喧岛上巢松鹤，",
            "酒酣笑语秋风里，谁道槐花更起愁。"
        ]
    },
    {
        "id": 26966,
        "title": "送黄颇归袁",
        "author": "姚鹄",
        "volume": "卷五百五十三",
        "paragraphs": [
            "莫倦连期在醉乡，孔门多恋惜分行。文章声价从来重，",
            "炉峰若上应相忆，不得同过惠远房。"
        ]
    },
    {
        "id": 26967,
        "title": "和陕州参军李通微首夏书怀呈同寮张裳段群二先辈",
        "author": "姚鹄",
        "volume": "卷五百五十三",
        "paragraphs": [
            "公门何事更相牵，邵伯优贤任养闲。满院落花从覆地，",
            "独为高怀谁和继，掾曹同处桂同攀。"
        ]
    },
    {
        "id": 26968,
        "title": "玉真观寻赵尊师不遇",
        "author": "姚鹄",
        "volume": "卷五百五十三",
        "paragraphs": [
            "羽客朝元昼掩扉，林中一径雪中微。松阴绕院鹤相对，",
            "凭高目断无消息，自醉自吟愁落晖。"
        ]
    },
    {
        "id": 26969,
        "title": "及第后上主司王起",
        "author": "姚鹄",
        "volume": "卷五百五十三",
        "paragraphs": [
            "三年竭力向春闱，塞断浮华众路岐。盛选栋梁非昔日，",
            "莫道只陪金马贵，相期更在凤凰池。"
        ]
    },
    {
        "id": 26970,
        "title": "送贺知章入道",
        "author": "姚鹄",
        "volume": "卷五百五十三",
        "paragraphs": [
            "若非尧运及垂衣，肯许巢由脱俗机。太液始同黄鹤下，",
            "羁束惭无仙药分，随车空有梦魂飞。"
        ]
    },
    {
        "id": 26971,
        "title": "送友人出塞",
        "author": "姚鹄",
        "volume": "卷五百五十三",
        "paragraphs": [
            "帝城春色著寒梅，去恨离怀醉不开。作别欲将何计免，",
            "有思莫忘清塞学，众传君负佐王才。"
        ]
    },
    {
        "id": 26972,
        "title": "送僧归新罗",
        "author": "姚鹄",
        "volume": "卷五百五十三",
        "paragraphs": [
            "淼淼万余里，扁舟发落晖。沧溟何岁别，白首此时归。",
            "寒暑途中变，人烟岭外稀。惊天巨鼇斗，蔽日大鹏飞。",
            "雪入行砂屦，云生坐石衣。汉风深习得，休恨本心违。"
        ]
    },
    {
        "id": 26973,
        "title": "奉和秘监从翁夏日陕州河亭晚望",
        "author": "姚鹄",
        "volume": "卷五百五十三",
        "paragraphs": [
            "洪河何处望，一境在孤烟。极野如蓝日，长波似镜年。",
            "卷帘花影里，倚槛鹤巢边。霞焰侵旌旆，滩声杂管弦。",
            "钟微来叠岫，帆远落遥天。过客多相指，应疑会水仙。"
        ]
    },
    {
        "id": 26974,
        "title": "风不鸣条",
        "author": "姚鹄",
        "volume": "卷五百五十三",
        "paragraphs": [
            "吾君理化清，上瑞报时平。晓吹何曾歇，柔条自不鸣。",
            "花香知暗度，柳动觉潜生。只见低垂影，那闻击触声。",
            "大王初溥畅，少女正轻盈。幸遇无私力，幽芳愿发荣。"
        ]
    },
    {
        "id": 26975,
        "title": "书情献知己",
        "author": "姚鹄",
        "volume": "卷五百五十三",
        "paragraphs": [
            "日日恨何穷，巴云旧隐空。一为栖寓客，二见北归鸿。",
            "有道期攀桂，无门息转蓬。赁居将罄比，乞食与僧同。",
            "花月登临处，江山怅望中。众皆轻病骥，谁肯救焦桐。",
            "坐惜春还至，愁吟夜每终。谷寒思变律，叶晚怯回风。",
            "谒蔡惭王粲，怜衡冀孔融。深恩知尚在，何处问穷通。"
        ]
    },
    {
        "id": 26976,
        "title": "和工部杨尚书重送绝句",
        "author": "姚鹄",
        "volume": "卷五百五十三",
        "paragraphs": [
            "桂枝攀得献庭闱，何似空怀楚橘归。",
            "好控扶摇早回首，人人思看大鹏飞。"
        ]
    }
]