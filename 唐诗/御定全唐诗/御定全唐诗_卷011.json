[
    {
        "id": 388,
        "title": "郊庙歌辞：五郊乐章：黄帝宫音",
        "author": "不详",
        "paragraphs": [
            "黄中正位，含章居贞。既长六律，兼和五声。",
            "毕陈万舞，乃荐斯牲。神其下降，永祚休平。"
        ],
        "volume": "卷一十一"
    },
    {
        "id": 389,
        "title": "郊庙歌辞：五郊乐章：肃和",
        "author": "不详",
        "paragraphs": [
            "眇眇方舆，苍苍圜盖。至哉枢纽，宅中图大。",
            "气调四序，风和万籁。祚我明德，时雍道泰。"
        ],
        "volume": "卷一十一"
    },
    {
        "id": 390,
        "title": "郊庙歌辞：五郊乐章：雍和",
        "author": "不详",
        "paragraphs": [
            "金县夕肆，玉俎朝陈。飨荐黄道，芬流紫宸。",
            "乃诚乃敬，载享载禋。崇荐斯在，惟皇是宾。"
        ],
        "volume": "卷一十一"
    },
    {
        "id": 391,
        "title": "郊庙歌辞：五郊乐章：舒和",
        "author": "不详",
        "paragraphs": [
            "御征乘宫出郊甸，安歌率舞递将迎。",
            "自有云门符帝赏，犹持雷鼓答天成。"
        ],
        "volume": "卷一十一"
    },
    {
        "id": 392,
        "title": "郊庙歌辞：五郊乐章：青帝角音",
        "author": "不详",
        "paragraphs": [
            "鹤云旦起，鸟星昏集。律候新风，阳开初蛰。",
            "至德可飨，行潦斯挹。锡以无疆，蒸人乃粒。"
        ],
        "volume": "卷一十一"
    },
    {
        "id": 393,
        "title": "郊庙歌辞：五郊乐章：肃和",
        "author": "不详",
        "paragraphs": [
            "玄鸟司春，苍龙登岁。节物变柳，光风转蕙。",
            "瑶席降神，朱弦飨帝。诚备祝嘏，礼殚珪币。"
        ],
        "volume": "卷一十一"
    },
    {
        "id": 394,
        "title": "郊庙歌辞：五郊乐章：雍和",
        "author": "不详",
        "paragraphs": [
            "大乐稀音，至诚简礼。文物棣棣，声明济济。",
            "六变有成，三登无体。乃眷丰洁，恩覃恺悌。"
        ],
        "volume": "卷一十一"
    },
    {
        "id": 395,
        "title": "郊庙歌辞：五郊乐章：舒和",
        "author": "不详",
        "paragraphs": [
            "笙歌钥舞属年韶，鹭鼓凫钟展时豫。",
            "调露初迎绮春节，承云遽践苍霄驭。"
        ],
        "volume": "卷一十一"
    },
    {
        "id": 396,
        "title": "郊庙歌辞：五郊乐章：赤帝征音",
        "author": "不详",
        "paragraphs": [
            "青阳告谢，朱明戒序。延长是祈，敬陈椒醑。",
            "博硕斯荐，笙镛备举。庶尽肃恭，非馨稷黍。"
        ],
        "volume": "卷一十一"
    },
    {
        "id": 397,
        "title": "郊庙歌辞：五郊乐章：肃和",
        "author": "不详",
        "paragraphs": [
            "离位克明，火中宵见。峰云暮起，景风晨扇。",
            "木槿初荣，含桃可荐。芬馥百品，铿锵三变。"
        ],
        "volume": "卷一十一"
    },
    {
        "id": 398,
        "title": "郊庙歌辞：五郊乐章：雍和",
        "author": "不详",
        "paragraphs": [
            "昭昭丹陆，奕奕炎方。礼陈牲币，乐备篪簧。",
            "琼羞溢俎，玉醑浮觞。恭惟正直，歆此馨香。"
        ],
        "volume": "卷一十一"
    },
    {
        "id": 399,
        "title": "郊庙歌辞：五郊乐章：舒和",
        "author": "不详",
        "paragraphs": [
            "千里温风飘绛羽，十枝炎景剩朱干。",
            "陈觞荐俎歌三献，拊石𪭢金会七盘。"
        ],
        "volume": "卷一十一"
    },
    {
        "id": 400,
        "title": "郊庙歌辞：五郊乐章：白帝商音",
        "author": "不详",
        "paragraphs": [
            "白藏应节，天高气清。岁功既阜，庶类收成。",
            "万方静谧，九土和平。馨香是荐，受祚聪明。"
        ],
        "volume": "卷一十一"
    },
    {
        "id": 401,
        "title": "郊庙歌辞：五郊乐章：肃和",
        "author": "不详",
        "paragraphs": [
            "金行在节，素灵居正。气肃霜严，林凋草劲。",
            "豺祭隼击，潦收川镜。九谷已登，万箱流咏。"
        ],
        "volume": "卷一十一"
    },
    {
        "id": 402,
        "title": "郊庙歌辞：五郊乐章：雍和",
        "author": "不详",
        "paragraphs": [
            "律应西成，气躔南吕。珪币咸列，笙竽备举。",
            "苾苾兰羞，芬芬桂醑。式资宴贶，用调霜序。"
        ],
        "volume": "卷一十一"
    },
    {
        "id": 403,
        "title": "郊庙歌辞：五郊乐章：舒和",
        "author": "不详",
        "paragraphs": [
            "璇仪气爽惊缇钥，玉吕灰飞含素商。",
            "鸣鞞奏管芳羞荐，会舞安歌葆眊扬。"
        ],
        "volume": "卷一十一"
    },
    {
        "id": 404,
        "title": "郊庙歌辞：五郊乐章：黑帝羽音",
        "author": "不详",
        "paragraphs": [
            "严冬季月，星回风厉。享祀报功，方祚来岁。"
        ],
        "volume": "卷一十一"
    },
    {
        "id": 405,
        "title": "郊庙歌辞：五郊乐章：肃和",
        "author": "不详",
        "paragraphs": [
            "律回玉管，星周金度。次极阳乌，纪穷阴兔。",
            "火林霰雪，阳泉凝冱。八蜡已登，三农息务。"
        ],
        "volume": "卷一十一"
    },
    {
        "id": 406,
        "title": "郊庙歌辞：五郊乐章：雍和",
        "author": "不详",
        "paragraphs": [
            "阳月斯纪，应钟在候。载洁牲牷，爰登俎豆。",
            "既高既远，无声无臭。静言格思，惟神保佑。"
        ],
        "volume": "卷一十一"
    },
    {
        "id": 407,
        "title": "郊庙歌辞：五郊乐章：舒和",
        "author": "不详",
        "paragraphs": [
            "执钥持羽初终曲，朱干玉戚始分行。",
            "七德九功咸已畅，明灵降福具穰穰。"
        ],
        "volume": "卷一十一"
    },
    {
        "id": 408,
        "title": "郊庙歌辞：五郊乐章：黄郊迎神",
        "author": "不详",
        "paragraphs": [
            "朱明季序，黄郊王辰。厚以载物，甘以养人。",
            "毓金为体，禀火成身。宫音式奏，奏以迎神。"
        ],
        "volume": "卷一十一"
    },
    {
        "id": 409,
        "title": "郊庙歌辞：五郊乐章：送神",
        "author": "不详",
        "paragraphs": [
            "春末冬暮，徂夏杪秋。土王四月，时季一周。",
            "黍稷已享，笾豆宜收。送神有乐，神其赐休。"
        ],
        "volume": "卷一十一"
    },
    {
        "id": 410,
        "title": "郊庙歌辞：五郊乐章：青郊迎神",
        "author": "不详",
        "paragraphs": [
            "缇幕移候，青郊启蛰。淑景迟迟，和风习习。",
            "璧玉宵备，旌旄曙立。张乐以迎，帝神其入。"
        ],
        "volume": "卷一十一"
    },
    {
        "id": 411,
        "title": "郊庙歌辞：五郊乐章：送神",
        "author": "不详",
        "paragraphs": [
            "文物流彩，声明动色。人竭其恭，灵昭其饬。",
            "歆荐不已，垂祯无极。送礼有章，惟神还轼。"
        ],
        "volume": "卷一十一"
    },
    {
        "id": 412,
        "title": "郊庙歌辞：五郊乐章：赤郊迎神",
        "author": "不详",
        "paragraphs": [
            "青阳节谢，朱明候改。靡草凋华，含桃流彩。",
            "簴列钟磬，筵陈脯醢。乐以迎神，神其如在。"
        ],
        "volume": "卷一十一"
    },
    {
        "id": 413,
        "title": "郊庙歌辞：五郊乐章：送神",
        "author": "不详",
        "paragraphs": [
            "炎精式降，苍生攸仰。羞列豆笾，酒陈牺象。",
            "昭祀有应，冥期不爽。送乐张音，惟灵之往。"
        ],
        "volume": "卷一十一"
    },
    {
        "id": 414,
        "title": "郊庙歌辞：五郊乐章：白郊迎神",
        "author": "不详",
        "paragraphs": [
            "序移玉律，节应金商。天严杀气，吹警秋方。",
            "槱燎既积，稷奠并芳。乐以迎奏，庶降神光。"
        ],
        "volume": "卷一十一"
    },
    {
        "id": 415,
        "title": "郊庙歌辞：五郊乐章：送神",
        "author": "不详",
        "paragraphs": [
            "祀遵五礼，时属三秋。人怀肃敬，灵降祯休。",
            "奠歆旨酒，荐享珍羞。载张送乐，神其上游。"
        ],
        "volume": "卷一十一"
    },
    {
        "id": 416,
        "title": "郊庙歌辞：五郊乐章：黑郊迎神",
        "author": "不详",
        "paragraphs": [
            "玄英戒序，黑郊临候。掌礼陈彝，司筵执豆。",
            "寒氛敛色，冱泉凝漏。乐以迎神，八音斯奏。"
        ],
        "volume": "卷一十一"
    },
    {
        "id": 417,
        "title": "郊庙歌辞：五郊乐章：送神",
        "author": "不详",
        "paragraphs": [
            "北郊时冽，南陆辉处。奠本虔诚，献弥恭虑。",
            "上延祉福，下承欢豫。广乐送神，神其整驭。"
        ],
        "volume": "卷一十一"
    },
    {
        "id": 418,
        "title": "郊庙歌辞：朝日乐章：肃和",
        "author": "不详",
        "paragraphs": [
            "惟圣格天，惟明飨日。帝郊肆类，王宫戒吉。",
            "珪奠春舒，钟歌晓溢。礼云克备，斯文有秩。"
        ],
        "volume": "卷一十一"
    },
    {
        "id": 419,
        "title": "郊庙歌辞：朝日乐章：雍和",
        "author": "不详",
        "paragraphs": [
            "晨仪式荐，明祀惟光。神物爰止，灵晖载扬。",
            "玄端肃事，紫幄兴祥。福履攸假，于昭允王。"
        ],
        "volume": "卷一十一"
    },
    {
        "id": 420,
        "title": "郊庙歌辞：朝日乐章：舒和",
        "author": "不详",
        "paragraphs": [
            "崇牙树羽延调露，旋宫扣律掩承云。",
            "诞敷懿德昭神武，载集丰功表睿文。"
        ],
        "volume": "卷一十一"
    },
    {
        "id": 421,
        "title": "郊庙歌辞：朝日乐章：迎神",
        "author": "不详",
        "paragraphs": [
            "太阳朝序，王宫有仪。蟠桃彩驾，细柳光驰。",
            "轩祥表合，汉历彰奇。礼和乐备，神其降斯。"
        ],
        "volume": "卷一十一"
    },
    {
        "id": 422,
        "title": "郊庙歌辞：朝日乐章：送神",
        "author": "不详",
        "paragraphs": [
            "五齐兼酌，百羞具陈。乐终广奏，礼毕崇禋。",
            "明鉴万宇，照临兆人。永流洪庆，式动曦轮。"
        ],
        "volume": "卷一十一"
    },
    {
        "id": 423,
        "title": "郊庙歌辞：夕月乐章：肃和",
        "author": "不详",
        "paragraphs": [
            "测妙为神，通微曰圣。坎祀贻则，郊禋展敬。",
            "璧荐登光，金歌动映。以载嘉德，以流曾庆。"
        ],
        "volume": "卷一十一"
    },
    {
        "id": 424,
        "title": "郊庙歌辞：夕月乐章：雍和",
        "author": "不详",
        "paragraphs": [
            "朏晨争举，天宗礼辟。夜典凉秋，阴明湛夕。",
            "有z0斯旨，有牲斯硕。穆穆其晖，穰穰是积。卷11_3《郊庙歌辞。夕月乐章。舒和》",
            "合吹八风金奏动，分容万舞玉鞘惊。",
            "词昭茂典光前列，夕曜乘功表盛明。"
        ],
        "volume": "卷一十一"
    },
    {
        "id": 425,
        "title": "郊庙歌辞：祀九宫贵神乐章：豫和",
        "author": "不详",
        "paragraphs": [
            "于昭上穹，临下有光。羽翼五佐，周流八荒。",
            "谁其飨之，时文对扬。虞经夏典，兹礼未遑。",
            "黑帝旋驭，青躔导日。金箓上玄，玉堂初吉。",
            "钩陈夕次，銮和先跸。蔼蔼群灵，昭昭咸秩。",
            "帝临中坛，受厘元神。皇灵萃止，羽旄肃陈。",
            "摄提运衡，招摇移轮。光光宇宙，电耀雷震。",
            "夜如何其，明星煌煌。天清容卫，露结坛场。",
            "树羽幢幢，佩玉锵锵。凝精驻目，瞻望神光。",
            "九位既肃，万灵毕会。天门启扃，日驭飞盖。",
            "焕兮棽离，傧兮暗霭。如山之福，惟圣时对。",
            "崇崇泰坛，灵具临兮。铿锽大乐，振动心兮。",
            "神之降矣，卿云郁兮。神之至止，清风肃兮。"
        ],
        "volume": "卷一十一"
    },
    {
        "id": 426,
        "title": "郊庙歌辞：祀九宫贵神乐章：太和",
        "author": "不详",
        "paragraphs": [
            "帝在灵坛，大明登光。天回云粹，穆穆皇皇。",
            "金奏九夏，圭陈八芗。旷哉动植，如熙春阳。"
        ],
        "volume": "卷一十一"
    },
    {
        "id": 427,
        "title": "郊庙歌辞：祀九宫贵神乐章：肃和",
        "author": "不详",
        "paragraphs": [
            "歌工既奏，神位既秩。天符众星，运行太一。",
            "声和十管，气应中律。肃肃明廷，介兹元吉。"
        ],
        "volume": "卷一十一"
    },
    {
        "id": 428,
        "title": "郊庙歌辞：祀九宫贵神乐章：雍和",
        "author": "不详",
        "paragraphs": [
            "俎豆有践，黄流在尊。九宫之祀，三代莫存。",
            "乐变六宫，坛开八门。圣皇昭对，佑我黎元。"
        ],
        "volume": "卷一十一"
    },
    {
        "id": 429,
        "title": "郊庙歌辞：祀九宫贵神乐章：寿和",
        "author": "不详",
        "paragraphs": [
            "时文哲后，肃事严禋。馨我明德，享于贵神。",
            "大庖载盈，旨酒斯醇。精意所属，期于利人。"
        ],
        "volume": "卷一十一"
    },
    {
        "id": 430,
        "title": "郊庙歌辞：祀九宫贵神乐章：福和",
        "author": "不详",
        "paragraphs": [
            "祀既云毕，明灵告旋。礼洽和应，神歆福延。",
            "动植咸若，阴阳不愆。锡兹纯嘏，天子万年。"
        ],
        "volume": "卷一十一"
    },
    {
        "id": 431,
        "title": "郊庙歌辞：祀九宫贵神乐章：舒和",
        "author": "不详",
        "paragraphs": [
            "羽钥既阕干戚陈，八音克谐六变新。",
            "愉贵神兮般以乐，保皇祚兮万斯春。"
        ],
        "volume": "卷一十一"
    },
    {
        "id": 432,
        "title": "郊庙歌辞：祀九宫贵神乐章：凯安",
        "author": "不详",
        "paragraphs": [
            "盛德陈万舞，威棱畅九垓。风云交律候，日月丽昭回。",
            "行庆休祥发，乘和春气来。百神肃临享，荡荡天门开。"
        ],
        "volume": "卷一十一"
    },
    {
        "id": 433,
        "title": "郊庙歌辞：祀九宫贵神乐章：肃和",
        "author": "不详",
        "paragraphs": [
            "精意严恭，明祠丰洁。献酬既备，俎豆斯撤。",
            "日丽天仪，风和乐节。事光祀典，福覃有截。"
        ],
        "volume": "卷一十一"
    },
    {
        "id": 434,
        "title": "郊庙歌辞：祀九宫贵神乐章：豫和",
        "author": "不详",
        "paragraphs": [
            "享申百礼，庆洽百灵。上排阊阖，洞入杳冥。",
            "奠玉高坛，燔柴广庭。神之降福，万国咸宁。"
        ],
        "volume": "卷一十一"
    },
    {
        "id": 435,
        "title": "郊庙歌辞：祀风师乐章：迎神",
        "author": "包佶",
        "paragraphs": [
            "太皞御气，句芒肇功。苍龙青旗，爰候祥风。",
            "律以和应，神以感通。鼎俎修蚃，时惟礼崇。"
        ],
        "volume": "卷一十一"
    },
    {
        "id": 436,
        "title": "郊庙歌辞：祀风师乐章：奠币登歌",
        "author": "包佶",
        "paragraphs": [
            "旨酒告絜，青苹应候。礼陈瑶币，乐献金奏。",
            "弹弦自昔，解冻惟旧。仰瞻肸蚃，群祥来凑。"
        ],
        "volume": "卷一十一"
    },
    {
        "id": 437,
        "title": "郊庙歌辞：祀风师乐章：迎俎酌献",
        "author": "包佶",
        "paragraphs": [
            "德盛昭临，迎拜巽方。爰候发生，式荐馨香。",
            "酌醴具举，工歌载扬。神歆六律，恩降百祥。"
        ],
        "volume": "卷一十一"
    },
    {
        "id": 438,
        "title": "郊庙歌辞：祀风师乐章：亚献终献",
        "author": "包佶",
        "paragraphs": [
            "膋芗备，玉帛陈。风动物，乐感神。",
            "三献终，百神臻。草木荣，天下春。"
        ],
        "volume": "卷一十一"
    },
    {
        "id": 439,
        "title": "郊庙歌辞：祀风师乐章：送神",
        "author": "包佶",
        "paragraphs": [
            "微穆敷华能应节，飘扬发彩宜行庆。送迎灵驾神心享，",
            "永望翠盖逐流云，自兹率土调春令。"
        ],
        "volume": "卷一十一"
    },
    {
        "id": 440,
        "title": "郊庙歌辞：祀雨师乐章：迎神",
        "author": "包佶",
        "paragraphs": [
            "陟降左右，诚达幽圜。作解之功，乐惟有年。",
            "云輧戾止，洒雾飘烟。惟馨展礼，爰列豆笾。"
        ],
        "volume": "卷一十一"
    },
    {
        "id": 441,
        "title": "郊庙歌辞：祀雨师乐章：奠币登歌",
        "author": "包佶",
        "paragraphs": [
            "岁正朱明，礼布元制。惟乐能感，与神合契。",
            "阴雾离披，灵驭摇裔。膏泽之庆，期于稔岁。"
        ],
        "volume": "卷一十一"
    },
    {
        "id": 442,
        "title": "郊庙歌辞：祀雨师乐章：迎俎酌献",
        "author": "包佶",
        "paragraphs": [
            "阳开幽蛰，躬奉郁鬯。礼备节应，震来灵降。",
            "动植求声，飞沉允望。时康气茂，惟神之贶。"
        ],
        "volume": "卷一十一"
    },
    {
        "id": 443,
        "title": "郊庙歌辞：祀雨师乐章：亚献终献",
        "author": "包佶",
        "paragraphs": [
            "奠既备，献将终。神行令，瑞飞空。",
            "迎干德，祈岁功。乘烟燎，俨从风。"
        ],
        "volume": "卷一十一"
    },
    {
        "id": 444,
        "title": "郊庙歌辞：祀雨师乐章：送神",
        "author": "包佶",
        "paragraphs": [
            "整驾升车望寥廓，垂阴荐祉荡昏氛。飨时灵贶僾如在。",
            "乐罢余声遥可闻。饮福陈诚礼容备，撤俎终献曙光分。",
            "跪拜临坛结空想，年年应节候油云。"
        ],
        "volume": "卷一十一"
    }
]