[
    {
        "id": 38230,
        "title": "题长乐驿壁",
        "author": "无名氏",
        "paragraphs": [
            "三十骅骝一烘尘，来时不锁杏园春。",
            "杨花满地如飞雪，应有偷游曲水人。"
        ],
        "volume": "卷七百八十六"
    },
    {
        "id": 38231,
        "title": "绝句",
        "author": "无名氏",
        "paragraphs": [
            "传闻天子访沈沦，万里怀书西入秦。",
            "早知不用无媒客，恨别江南杨柳春。"
        ],
        "volume": "卷七百八十六"
    },
    {
        "id": 38232,
        "title": "《题取经诗",
        "author": "无名氏",
        "paragraphs": [
            "晋宋齐梁唐代间，高僧求法离长安。去人成百归无十，",
            "后贤如未谙斯旨，往往将经容易看。"
        ],
        "volume": "卷七百八十六"
    },
    {
        "id": 38233,
        "title": "题水心寺水轩",
        "author": "无名氏",
        "paragraphs": [
            "分飞南渡春风晚，却返家林事业空。",
            "无限离情似杨柳，万条垂向楚江东。"
        ],
        "volume": "卷七百八十六"
    },
    {
        "id": 38234,
        "title": "王昭君",
        "author": "无名氏",
        "paragraphs": [
            "猗兰恩宠歇，昭阳幸御稀。朝辞汉阙去，夕见胡尘飞。",
            "寄信秦楼下，因书秋雁归。"
        ],
        "volume": "卷七百八十六"
    },
    {
        "id": 38235,
        "title": "王昭君",
        "author": "无名氏",
        "paragraphs": [
            "一回望月一回悲，望月月移人不移。",
            "何时得见汉朝使，为妾传书斩画师。"
        ],
        "volume": "卷七百八十六"
    },
    {
        "id": 38236,
        "title": "粉笺题诗",
        "author": "无名氏",
        "paragraphs": [
            "三月江南花满枝，风轻帘幕燕争飞。",
            "游人休惜夜秉烛，杨柳阴浓春欲归。"
        ],
        "volume": "卷七百八十六"
    },
    {
        "id": 38237,
        "title": "咏美人骑马",
        "author": "无名氏",
        "paragraphs": [
            "骏马娇仍稳，春风灞岸晴。促来金镫短，扶上玉人轻。",
            "帽束云鬟乱，鞭笼翠袖明。不知从此去，何处更倾城。"
        ],
        "volume": "卷七百八十六"
    },
    {
        "id": 38238,
        "title": "六言诗",
        "author": "无名氏",
        "paragraphs": [
            "把酒留君听琴，那堪岁暮离心。霜叶无风自落，",
            "望尽青山犹在，不知何处相寻。"
        ],
        "volume": "卷七百八十六"
    },
    {
        "id": 38239,
        "title": "胡笳曲",
        "author": "无名氏",
        "paragraphs": [
            "月明星稀霜满野，毡车夜宿阴山下。",
            "汉家自失李将军，单于公然来牧马。"
        ],
        "volume": "卷七百八十六"
    },
    {
        "id": 38240,
        "title": "桃源行送友人",
        "author": "无名氏",
        "paragraphs": [
            "武陵川径入幽遐，中有鸡犬秦人家，家傍流水多桃花。",
            "桃花两边种来久，流水一道何时有。垂条落蕊暗春风，",
            "时有仙鸟来衔花，曾无世人此携手。可怜不知若为名，",
            "相见维舟登览处，红堤绿岸宛然成。多君此去从仙隐，"
        ],
        "volume": "卷七百八十六"
    },
    {
        "id": 38241,
        "title": "唐衢墓",
        "author": "无名氏",
        "paragraphs": [
            "京洛先生三尺坟，阴风惨惨土和云。",
            "从来有感君皆哭，今日无君谁哭君。"
        ],
        "volume": "卷七百八十六"
    },
    {
        "id": 38242,
        "title": "宫词",
        "author": "无名氏",
        "paragraphs": [
            "花萼楼前春正浓，蒙蒙柳絮舞晴空。",
            "金钱掷罢娇无力，笑倚栏干屈曲中。"
        ],
        "volume": "卷七百八十六"
    },
    {
        "id": 38243,
        "title": "抛球诗",
        "author": "无名氏",
        "paragraphs": [
            "侍宴黄昏未肯休，玉阶夜色月如流。",
            "朝来自诧承恩最，笑倩傍人认绣球。"
        ],
        "volume": "卷七百八十六"
    },
    {
        "id": 38244,
        "title": "艳歌",
        "author": "无名氏",
        "paragraphs": [
            "月里嫦娥不画眉，只将云雾作罗衣。",
            "不知梦逐青鸾去，犹把花枝盖面归。"
        ],
        "volume": "卷七百八十六"
    },
    {
        "id": 38245,
        "title": "杨柳枝",
        "author": "无名氏",
        "paragraphs": [
            "万里长江一带开，岸边杨柳几千栽。",
            "锦帆未落西风起，惆怅龙舟去不回。"
        ],
        "volume": "卷七百八十六"
    },
    {
        "id": 38246,
        "title": "河中石刻",
        "author": "无名氏",
        "paragraphs": [
            "雨滴空阶晓，无心换夕香。井梧花落尽，一半在银床。"
        ],
        "volume": "卷七百八十六"
    },
    {
        "id": 38247,
        "title": "古砚",
        "author": "无名氏",
        "paragraphs": [
            "癖性爱古物，终岁求不得。昨朝得古砚，兰河滩之侧。",
            "波涛所击触，背面生隟隙。质状朴且丑，令人作不得。"
        ],
        "volume": "卷七百八十六"
    },
    {
        "id": 38248,
        "title": "绝句",
        "author": "无名氏",
        "paragraphs": [
            "钓罢孤舟系苇梢，酒开新瓮鲊开包。",
            "自从江浙为渔父，二十余年手不叉。"
        ],
        "volume": "卷七百八十六"
    },
    {
        "id": 38249,
        "title": "题童氏画",
        "author": "无名氏",
        "paragraphs": [
            "林下材华虽可尚，笔端人物更清妍。",
            "如何不出深闺里，能以丹青写外边。"
        ],
        "volume": "卷七百八十六"
    },
    {
        "id": 38250,
        "title": "失题",
        "author": "无名氏",
        "paragraphs": [
            "春朝散微雨，庭树开芸绿。上有怀春鸟，间关断复续。",
            "谓言□野中，定是珠城曲。我自牵时幸，以惭羁旅束。",
            "尔不鸣幽林，来此将何欲。"
        ],
        "volume": "卷七百八十六"
    },
    {
        "id": 38251,
        "title": "姜宣弹小胡笳引歌",
        "author": "无名氏",
        "paragraphs": [
            "雷氏金徽琴，王君宝重轻千金。三峡流中将得来，",
            "哀笳慢指董家本，姜宣得之妙思忖。泛徽胡雁咽萧萧，",
            "潺湲疑是舞䴙鹈，砉𬴃如闻发鸣镝。流宫变征渐幽咽，",
            "哀弦已罢春恨长，恨长何如怀我乡。我乡安在长城窟，"
        ],
        "volume": "卷七百八十六"
    },
    {
        "id": 38252,
        "title": "罗浮山",
        "author": "无名氏",
        "paragraphs": [
            "四百余峰海上排，根连蓬岛荫天台。",
            "百灵若为移中土，蒿华都为一小堆。"
        ],
        "volume": "卷七百八十六"
    },
    {
        "id": 38253,
        "title": "汤周山",
        "author": "无名氏",
        "paragraphs": [
            "汤周二大仙，庐此得升天。风俗因兴庙，春秋不记年。",
            "锦云张紫盖，琴溜泻鸣泉。丹灶犹存鼎，仙花发故园。"
        ],
        "volume": "卷七百八十六"
    },
    {
        "id": 38254,
        "title": "永州舜庙诗",
        "author": "无名氏",
        "paragraphs": [
            "游湘有余怨，岂是圣人心。行路猿啼古，祠宫梦草深。",
            "素风传旧俗，异迹闭荒林。巡狩去不返，烟云愁至今。",
            "九嶷天一半，山尽海沉沉。"
        ],
        "volume": "卷七百八十六"
    },
    {
        "id": 38255,
        "title": "绝句",
        "author": "无名氏",
        "paragraphs": [
            "绿杨阴转画桥斜，舟有笙歌岸有花。",
            "尽日会稽山色里，蓬莱清浅水仙家。"
        ],
        "volume": "卷七百八十六"
    },
    {
        "id": 38256,
        "title": "三学山盘陀石上刻诗",
        "author": "无名氏",
        "paragraphs": [
            "拔地山峦秀，排空殿阁斜。云供数州雨，树献九天花。",
            "夜月摩峰顶，秋钟彻海涯。长松拂星汉，一一是仙槎。"
        ],
        "volume": "卷七百八十六"
    },
    {
        "id": 38257,
        "title": "合水县玉泉石崖刻",
        "author": "无名氏",
        "paragraphs": [
            "山脉逗飞泉，泓澄傍岩石。乱垂寒玉筱，碎洒珍珠滴。",
            "澄波涵万象，明镜泻天色。有时乘月来，赏咏还自适。"
        ],
        "volume": "卷七百八十六"
    },
    {
        "id": 38258,
        "title": "纪游东观山",
        "author": "无名氏",
        "paragraphs": [
            "瑰奇恣搜讨，贝阙青瑶房。才隘疑永巷，俄敞如华堂。",
            "玉梁窈浮溪，琼户正当窗。仙佛肖仿佛，钟鼓鍧击撞。",
            "赑赑左顾龟，狺狺欲吠尨。丹灶俨亡恙，芝田霭生香。",
            "搏噬千怪聚，绚烂五色光。更无一尘涴，但觉六月凉。",
            "玲珑穿屡折，诘曲通三湘。神鬼若剜刻，乾坤真混茫。",
            "入如深夜暗，出喜皦日光。隔世惊瞬息，异境难揣量。"
        ],
        "volume": "卷七百八十六"
    },
    {
        "id": 38259,
        "title": "题焚经台",
        "author": "无名氏",
        "paragraphs": [
            "门径萧萧长绿苔，一回登此一徘徊。青牛谩说函关去，",
            "春风也解嫌狼藉，吹尽当年道教灰。"
        ],
        "volume": "卷七百八十六"
    }
]