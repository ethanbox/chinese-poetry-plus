[
    {
        "id": 4581,
        "title": "百子池",
        "author": "张谔",
        "paragraphs": [
            "旧闻百子汉家池，汉家渌水今逶迤。宫女厌镜笑窥池，"
        ],
        "volume": "卷一百一十"
    },
    {
        "id": 4582,
        "title": "东封山下宴群臣",
        "author": "张谔",
        "paragraphs": [
            "万里扈封峦，群公遇此欢。幔城连夜静，霜仗满空寒。",
            "辇路宵烟合，旌门晓月残。明朝陪圣主，山下礼圆坛。"
        ],
        "volume": "卷一百一十"
    },
    {
        "id": 4583,
        "title": "三日岐王宅",
        "author": "张谔",
        "paragraphs": [
            "玉女贵妃生，嫛婗始发声。金盆浴未了，绷子绣初成。",
            "翡翠雕芳缛，真珠帖小缨。何时学健步，斗取落花轻。"
        ],
        "volume": "卷一百一十"
    },
    {
        "id": 4584,
        "title": "满月",
        "author": "张谔",
        "paragraphs": [
            "社金流茂祉，庭玉表奇才。竹似因谈植，兰疑入梦栽。",
            "乌将八子去，凤逐九雏来。今夜明珠色，当随满月开。"
        ],
        "volume": "卷一百一十"
    },
    {
        "id": 4585,
        "title": "岐王山亭",
        "author": "张谔",
        "paragraphs": [
            "王家傍绿池，春色正相宜。岂有楼台好，兼看草树奇。",
            "石榴天上叶，椰子日南枝。出入千门里，年年乐未移。"
        ],
        "volume": "卷一百一十"
    },
    {
        "id": 4586,
        "title": "岐王席上咏美人",
        "author": "张谔",
        "paragraphs": [
            "半额画双蛾，盈盈烛下歌。玉杯寒意少，金屋夜情多。",
            "香艳王分帖，裙娇敕赐罗。平阳莫相妒，唤出不如他。"
        ],
        "volume": "卷一百一十"
    },
    {
        "id": 4587,
        "title": "还京",
        "author": "张谔",
        "paragraphs": [
            "朱绂临秦望，皇华赴洛桥。文章南渡越，书奏北归朝。",
            "树入江云尽，城衔海月遥。秋风将客思，川上晚萧萧。"
        ],
        "volume": "卷一百一十"
    },
    {
        "id": 4588,
        "title": "赠吏部孙员外济",
        "author": "张谔",
        "paragraphs": [
            "天子爱贤才，星郎入拜来。明光朝半下，建礼直初回。",
            "名带含香发，文随绮幕开。披云自有镜，从此照仙台。"
        ],
        "volume": "卷一百一十"
    },
    {
        "id": 4589,
        "title": "送李著作倅杭州",
        "author": "张谔",
        "paragraphs": [
            "辍史空三署，题舆佐一方。祖筵开霁景，征陌直朝光。",
            "水陆风烟隔，秦吴道路长。伫闻敷善政，邦国咏惟康。"
        ],
        "volume": "卷一百一十"
    },
    {
        "id": 4590,
        "title": "九日",
        "author": "张谔",
        "paragraphs": [
            "秋来林下不知春，一种佳游事也均。绛叶从朝飞著夜，",
            "城远登高并九日，茱萸凡作几年新。"
        ],
        "volume": "卷一百一十"
    },
    {
        "id": 4591,
        "title": "延平门高斋亭子应岐王教",
        "author": "张谔",
        "paragraphs": [
            "花源药屿凤城西，翠幕纱窗莺乱啼。昨夜蒲萄初上架，",
            "请语东风催后骑，并将歌舞向前溪。"
        ],
        "volume": "卷一百一十"
    },
    {
        "id": 4592,
        "title": "九日宴",
        "author": "张谔",
        "paragraphs": [
            "秋叶风吹黄飒飒，晴云日照白鳞鳞。",
            "归来得问茱萸女，今日登高醉几人。"
        ],
        "volume": "卷一百一十"
    },
    {
        "id": 4593,
        "title": "从军",
        "author": "刘庭琦",
        "paragraphs": [
            "朔风吹寒塞，胡沙千万里。陈云出岱山，孤月生海水。",
            "决胜方求敌，衔恩本轻死。萧萧牧马鸣，中夜拔剑起。"
        ],
        "volume": "卷一百一十"
    },
    {
        "id": 4594,
        "title": "奉和圣制瑞雪篇",
        "author": "刘庭琦",
        "paragraphs": [
            "紫宸飞雪晓裴回，层阁重门雪照开。九衢皛耀浮埃尽，",
            "埋云翳景无穷已，因风落地吹还起。先过翡翠宝房中，",
            "罗衣点著浑是花，玉手抟来半成水。奕奕纷纷何所如，",
            "姑射山中符圣寿，芙蓉阙下降神车。愿随睿泽流无限，"
        ],
        "volume": "卷一百一十"
    },
    {
        "id": 4595,
        "title": "咏木槿树题武进文明府厅",
        "author": "刘庭琦",
        "paragraphs": [
            "物情良可见，人事不胜悲。莫恃朝荣好，君看暮落时。"
        ],
        "volume": "卷一百一十"
    },
    {
        "id": 4596,
        "title": "铜雀台",
        "author": "刘庭琦",
        "paragraphs": [
            "铜台宫观委灰尘，魏主园林漳水滨。",
            "即今西望犹堪思，况复当时歌舞人。"
        ],
        "volume": "卷一百一十"
    },
    {
        "id": 4597,
        "title": "失白鹰",
        "author": "郑繇",
        "paragraphs": [
            "白锦文章乱，丹霄羽翮齐。云中呼暂下，雪里放还迷。",
            "梁苑惊池鹜，陈仓拂野鸡。不知寥廓外，何处独依栖。"
        ],
        "volume": "卷一百一十"
    },
    {
        "id": 4598,
        "title": "经慈涧题",
        "author": "郑繇",
        "paragraphs": [
            "岸与恩同广，波将慈共深。涓涓劳日夜，长似下流心。"
        ],
        "volume": "卷一百一十"
    }
]