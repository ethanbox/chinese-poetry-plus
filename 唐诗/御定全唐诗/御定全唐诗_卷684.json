[
    {
        "id": 33673,
        "title": "奉和御制",
        "author": "吴融",
        "volume": "卷六百八十四",
        "paragraphs": [
            "岳寺清秋霁，宸游永日闲。霓旌森物外，凤吹落人间。",
            "玉漱穿城水，屏开对阙山。皆知圣情悦，丽藻洒芳兰。"
        ]
    },
    {
        "id": 33674,
        "title": "和集贤相公西溪侍宴观竞渡",
        "author": "吴融",
        "volume": "卷六百八十四",
        "paragraphs": [
            "片水耸层桥，祥烟霭庆霄。昼花铺广宴，晴电闪飞桡。",
            "浪叠摇仙仗，风微定彩标。都人同盛观，不觉在行朝。"
        ]
    },
    {
        "id": 33675,
        "title": "山居即事四首",
        "author": "吴融",
        "volume": "卷六百八十四",
        "paragraphs": [
            "桂树秋来风满枝，碧岩归日免乖期。",
            "故人尽向蟾宫折，独我攀条欲寄谁。",
            "不傲南窗且采樵，干松每带湿云烧。",
            "庖厨却得长兼味，三秀芝根五术苗。",
            "万事翛然只有棋，小轩高净簟凉时。",
            "阑珊半局和微醉，花落中庭树影移。",
            "无邻无里不成村，水曲云重掩石门。",
            "何用深求避秦客，吾家便是武陵源。"
        ]
    },
    {
        "id": 33676,
        "title": "红白牡丹",
        "author": "吴融",
        "volume": "卷六百八十四",
        "paragraphs": [
            "不必繁弦不必歌，静中相对更情多。殷鲜一半霞分绮，",
            "重来应共今来别，风堕香残衬绿莎。"
        ]
    },
    {
        "id": 33677,
        "title": "中秋陪熙用学士禁中玩月",
        "author": "吴融",
        "volume": "卷六百八十四",
        "paragraphs": [
            "月圆年十二，秋半每多阴。此夕无纤霭，同君宿禁林。",
            "未高知海阔，当午见宫深。衣似繁霜透，身疑积水沈。",
            "遭逢陪侍辇，归去忆抽簪。太液池南岸，相期到晓吟。"
        ]
    },
    {
        "id": 33678,
        "title": "题豪家故池",
        "author": "吴融",
        "volume": "卷六百八十四",
        "paragraphs": [
            "岁久无泉引，春来仰雨流。萍枯黏朽槛，沙浅露沉舟。",
            "照影人何在，持竿客寄游。翛然兴废外，回首谢眠鸥。"
        ]
    },
    {
        "id": 33679,
        "title": "偶题",
        "author": "吴融",
        "volume": "卷六百八十四",
        "paragraphs": [
            "贱子曾尘国士知，登门倒屣忆当时。西州酌尽看花酒，",
            "乌衣旧宅犹能认，粉竹金松一两枝。"
        ]
    },
    {
        "id": 33680,
        "title": "渚宫立春书怀",
        "author": "吴融",
        "volume": "卷六百八十四",
        "paragraphs": [
            "春候侵残腊，江芜绿已齐。风高莺啭涩，雨密雁飞低。",
            "向日心须在，归朝路欲迷。近闻惊御火，犹及灞陵西。"
        ]
    },
    {
        "id": 33681,
        "title": "闻李翰林游池上有寄",
        "author": "吴融",
        "volume": "卷六百八十四",
        "paragraphs": [
            "花飞絮落水和流，玉署词臣奉诏游。四面看人随画鹢，",
            "不为禁钟催入宿，前峰月上未回舟。"
        ]
    },
    {
        "id": 33682,
        "title": "谷口寓居偶题",
        "author": "吴融",
        "volume": "卷六百八十四",
        "paragraphs": [
            "涔涔病骨怯朝天，谷口归来取性眠。峭壁削成开画障，",
            "已熟前峰采芝径，更于何处养残年。"
        ]
    },
    {
        "id": 33683,
        "title": "无题",
        "author": "吴融",
        "volume": "卷六百八十四",
        "paragraphs": [
            "万态千端一瞬中，沁园芜没伫秋风。䴔䴖夜警池塘冷，",
            "今朝陌上相非者，曾此歌钟几醉同。"
        ]
    },
    {
        "id": 33684,
        "title": "赋雪",
        "author": "吴融",
        "volume": "卷六百八十四",
        "paragraphs": [
            "一夜阴风度，平明颢气交。未知融结判，唯见混茫包。",
            "路莫藏行迹，林难出树梢。气应封兽穴，险必堕禽巢。",
            "影密灯回照，声繁竹送敲。玩宜苏让点，餐称蜜匀抄。",
            "结冻防鱼跃，黏沙费马跑。炉寒资𦶟荻，屋暖赖编茅。",
            "远不分山叠，低宜失地坳。阑干高百尺，新霁若为抛。"
        ]
    },
    {
        "id": 33685,
        "title": "寄僧",
        "author": "吴融",
        "volume": "卷六百八十四",
        "paragraphs": [
            "柳拂池光一点清，紫方袍袖杖藜行。偶传新句来中禁，",
            "应怜正视淮王诏，不识东林物外情。"
        ]
    },
    {
        "id": 33686,
        "title": "酬僧",
        "author": "吴融",
        "volume": "卷六百八十四",
        "paragraphs": [
            "吾师既续惠休才，况值高秋万象开。吟处远峰横落照，",
            "闻说近郊寒尚绿，登临应待一追陪。"
        ]
    },
    {
        "id": 33687,
        "title": "题延寿坊东南角古池",
        "author": "吴融",
        "volume": "卷六百八十四",
        "paragraphs": [
            "蔓草萧森曲岸摧，水笼沙浅露莓苔。更无蔟蔟红妆点，",
            "繁华自古皆相似，金谷荒园土一堆。"
        ]
    },
    {
        "id": 33688,
        "title": "登鹳雀楼",
        "author": "吴融",
        "volume": "卷六百八十四",
        "paragraphs": [
            "鸟在林梢脚底看，夕阳无际戍烟残。冻开河水奔浑急，",
            "祖鞭掉折徒为尔，赢得云溪负钓竿。"
        ]
    },
    {
        "id": 33689,
        "title": "和峡州冯使君题所居",
        "author": "吴融",
        "volume": "卷六百八十四",
        "paragraphs": [
            "三年拔薤成仁政，一日诛茅葺所居。晓岫近排吟阁冷，",
            "记得街西邻舍否，投荒南去五千余。"
        ]
    },
    {
        "id": 33690,
        "title": "秋日感事",
        "author": "吴融",
        "volume": "卷六百八十四",
        "paragraphs": [
            "一叶飘然夕照沈，世间何事不经心。几人欲话云台峻，",
            "自怜情为多忧动，不为西风白露吟。"
        ]
    },
    {
        "id": 33691,
        "title": "莺",
        "author": "吴融",
        "volume": "卷六百八十四",
        "paragraphs": [
            "日落林西鸟未知，自先飞上最高枝。千啼万语不离恨，",
            "谢家园里成吟久，只欠池塘一句诗。"
        ]
    },
    {
        "id": 33692,
        "title": "次韵和王员外杂游四韵",
        "author": "吴融",
        "volume": "卷六百八十四",
        "paragraphs": [
            "一分难减亦难加，得似溪头浣越纱。两桨惯邀催去艇，",
            "谁见玉郎肠断处，露床风簟半欹斜。"
        ]
    },
    {
        "id": 33693,
        "title": "秋事",
        "author": "吴融",
        "volume": "卷六百八十四",
        "paragraphs": [
            "江天暑气自凉清，物候须知一雨成。松竹健来唯欠语，",
            "更欲轻桡放烟浪，苇花深处睡秋声。"
        ]
    },
    {
        "id": 33694,
        "title": "和陆拾遗题谏院松",
        "author": "吴融",
        "volume": "卷六百八十四",
        "paragraphs": [
            "落落孤松何处寻，月华西畔结根深。晓含仙掌三清露，",
            "碧岩秋涧休相望，捧日元须在禁林。"
        ]
    },
    {
        "id": 33695,
        "title": "题扬子津亭",
        "author": "吴融",
        "volume": "卷六百八十四",
        "paragraphs": [
            "扬子江津十四经，纪行文字遍长亭。惊人旅鬓斩新白，",
            "可怜不识生离者，数点渔帆落暮汀。"
        ]
    },
    {
        "id": 33696,
        "title": "闲望",
        "author": "吴融",
        "volume": "卷六百八十四",
        "paragraphs": [
            "三点五点映山雨，一枝两枝临水花。蛱蝶狂飞掠芳草，",
            "东迁西去俱无计，却羡暝归林上鸦。"
        ]
    },
    {
        "id": 33697,
        "title": "雪后过昭应",
        "author": "吴融",
        "volume": "卷六百八十四",
        "paragraphs": [
            "路过章台气象宽，九重城阙在云端。烟含上苑沉沉紫，",
            "灞川南北真图画，更待残阳一望看。"
        ]
    },
    {
        "id": 33698,
        "title": "商人",
        "author": "吴融",
        "volume": "卷六百八十四",
        "paragraphs": [
            "百尺竿头五两斜，此生何处不为家。北抛衡岳南过雁，",
            "随风逐浪年年别，却笑如期八月槎。"
        ]
    },
    {
        "id": 33699,
        "title": "岐下闻杜鹃",
        "author": "吴融",
        "volume": "卷六百八十四",
        "paragraphs": [
            "化去蛮乡北，飞来渭水西。为多亡国恨，不忍故山啼。",
            "怨已惊秦凤，灵应识汉鸡。数声烟漠漠，余思草萋萋。",
            "楼迥波无际，林昏日又低。如何不肠断，家近五云溪。"
        ]
    },
    {
        "id": 33700,
        "title": "雨后闻思归乐二首",
        "author": "吴融",
        "volume": "卷六百八十四",
        "paragraphs": [
            "山禽连夜叫，兼雨未尝休。尽道思归乐，应多离别愁。",
            "我家方旅食，故国在沧洲。闻此不能寐，青灯茆屋幽。",
            "一夜鸟飞鸣，关关彻五更。似因归路隔，长使别魂惊。",
            "未省愁雨暗，就中伤月明。须知越吟客，欹枕不胜情。"
        ]
    },
    {
        "id": 33701,
        "title": "中夜闻啼禽",
        "author": "吴融",
        "volume": "卷六百八十四",
        "paragraphs": [
            "漠漠苍苍未五更，宿禽何处两三声。若非西涧回波触，",
            "此时归梦随肠断，半壁残灯闪闪明。"
        ]
    },
    {
        "id": 33702,
        "title": "灵池县见早梅",
        "author": "吴融",
        "volume": "卷六百八十四",
        "paragraphs": [
            "小园晴日见寒梅，一寸乡心万里回。春日暖时抛笠泽，",
            "待勒燕然归未得，雪枝南畔少徘徊。"
        ]
    },
    {
        "id": 33703,
        "title": "野庙",
        "author": "吴融",
        "volume": "卷六百八十四",
        "paragraphs": [
            "古原荒庙掩莓苔，何处喧喧鼓笛来。",
            "日暮鸟归人散尽，野风吹起纸钱灰。"
        ]
    },
    {
        "id": 33704,
        "title": "闲书",
        "author": "吴融",
        "volume": "卷六百八十四",
        "paragraphs": [
            "接鹭陪鸾漫得群，未如高卧紫溪云。晋阳起义寻常见，",
            "回看带砺山河者，济得危时没旧勋。"
        ]
    },
    {
        "id": 33705,
        "title": "寄贯休上人",
        "author": "吴融",
        "volume": "卷六百八十四",
        "paragraphs": [
            "别来如梦亦如云，八字微言不复闻。世上浮沈应念我，",
            "见拟沃州寻旧约，且教丹顶许为邻。"
        ]
    },
    {
        "id": 33706,
        "title": "书怀",
        "author": "吴融",
        "volume": "卷六百八十四",
        "paragraphs": [
            "傍岩依树结簷楹，夏物萧疏景更清。滩响忽高何处雨，",
            "争得便夸饶胜事，九衢尘里免劳生。"
        ]
    },
    {
        "id": 33707,
        "title": "重阳日荆州作",
        "author": "吴融",
        "volume": "卷六百八十四",
        "paragraphs": [
            "万里投荒已自哀，高秋寓目更徘徊。浊醪任冷难辞醉，",
            "惊时感事俱无奈，不待残阳下楚台。"
        ]
    },
    {
        "id": 33708,
        "title": "寄贯休",
        "author": "吴融",
        "volume": "卷六百八十四",
        "paragraphs": [
            "休公何处在，知我宦情无。已似冯唐老，方知武子愚。",
            "一身仍更病，双阙又须趋。若得重相见，冥心学半铢。"
        ]
    },
    {
        "id": 33709,
        "title": "秋日渚宫即事",
        "author": "吴融",
        "volume": "卷六百八十四",
        "paragraphs": [
            "漠漠澹云烟，秋归泽国天。风高还促燕，雨细未妨蝉。",
            "静引荒城望，凉惊旅枕眠。更堪憔悴里，欲泛洞庭船。"
        ]
    },
    {
        "id": 33710,
        "title": "荆州寓居书怀",
        "author": "吴融",
        "volume": "卷六百八十四",
        "paragraphs": [
            "一室四无邻，荒郊接古津。幽闲消俗态，摇落露家贫。",
            "绝迹思浮海，修书懒寄秦。东西不复问，翻笑泣岐人。"
        ]
    },
    {
        "id": 33711,
        "title": "和严谏议萧山庙十韵",
        "author": "吴融",
        "volume": "卷六百八十四",
        "paragraphs": [
            "泽国瞻遗庙，云韶仰旧名。一隅连障影，千仞落泉声。",
            "老狖寻危栋，秋蛇束画楹。路长资税驾，岁俭绝丰盛。",
            "默默虽难测，昭昭本至平。岂知迁去客，自有复来兵。",
            "美舜歌徒作，欺尧犬正狞。近兼闻顺动，敢复怨徂征。",
            "日出天须霁，风休海自清。肺肠无处说，一为启聪明。"
        ]
    },
    {
        "id": 33712,
        "title": "松江晚泊",
        "author": "吴融",
        "volume": "卷六百八十四",
        "paragraphs": [
            "树远天疑尽，江奔地欲随。孤帆落何处，残日更新离。",
            "客是凄凉本，情为系滞枝。寸肠无计免，应只楚猿知。"
        ]
    },
    {
        "id": 33713,
        "title": "湖州溪楼书献郑员外",
        "author": "吴融",
        "volume": "卷六百八十四",
        "paragraphs": [
            "危槛等飞樯，闲追晚际凉。青林上雨色，白鸟破溪光。",
            "目以高须极，心因静更伤。唯公旧相许，早晚侍长杨。"
        ]
    },
    {
        "id": 33714,
        "title": "秋兴",
        "author": "吴融",
        "volume": "卷六百八十四",
        "paragraphs": [
            "微雨过菰苇，野居生早凉。襟期渐萧洒，精爽欲飞扬。",
            "鱼买罾头活，酒沽船上香。不缘人不用，始道静胜忙。"
        ]
    },
    {
        "id": 33715,
        "title": "端居",
        "author": "吴融",
        "volume": "卷六百八十四",
        "paragraphs": [
            "片雨过前汀，端居枕簟清。病魔随暑退，诗思傍凉生。",
            "别燕殷勤语，残蝉仿佛鸣。古来悲不尽，况我本多情。"
        ]
    },
    {
        "id": 33716,
        "title": "途中",
        "author": "吴融",
        "volume": "卷六百八十四",
        "paragraphs": [
            "一棹归何处，苍茫落照昏。无人应失路，有树始知春。",
            "湖岸春耕废，江城战鼓喧。儒冠解相误，学剑尽乘轩。"
        ]
    },
    {
        "id": 33717,
        "title": "西陵夜居",
        "author": "吴融",
        "volume": "卷六百八十四",
        "paragraphs": [
            "寒潮落远汀，暝色入柴扃。漏永沉沉静，灯孤的的清。",
            "林风移宿鸟，池雨定流萤。尽夜成愁绝，啼蛩莫近庭。"
        ]
    },
    {
        "id": 33718,
        "title": "燕雏",
        "author": "吴融",
        "volume": "卷六百八十四",
        "paragraphs": [
            "掠水身犹重，偎风力尚微。瓦苔难定立，簷雨忽喧归。",
            "未识重溟远，先愁一叶飞。衔泥在他日，两两占春晖。"
        ]
    },
    {
        "id": 33719,
        "title": "新秋",
        "author": "吴融",
        "volume": "卷六百八十四",
        "paragraphs": [
            "白发又经秋，端居海上洲。无机因事发，有涕为时流。",
            "新酒乘凉压，残棋隔夜收。公车无路入，同拜老闲侯。"
        ]
    },
    {
        "id": 33720,
        "title": "题越州法华寺",
        "author": "吴融",
        "volume": "卷六百八十四",
        "paragraphs": [
            "寺在五峰阴，穿缘一径寻。云藏古殿暗，石护小房深。",
            "宿鸟连僧定，寒猿应客吟。上方应见海，月出试登临。"
        ]
    },
    {
        "id": 33721,
        "title": "寒食洛阳道",
        "author": "吴融",
        "volume": "卷六百八十四",
        "paragraphs": [
            "路岐无乐处，时节倍思家。彩索飏轻吹，黄鹂啼落花。",
            "连干驰宝马，历禄斗香车。行客胜回首，看看春日斜。"
        ]
    },
    {
        "id": 33722,
        "title": "忆事",
        "author": "吴融",
        "volume": "卷六百八十四",
        "paragraphs": [
            "去年花下把金卮，曾赋杨花数句诗。",
            "回首朱门闭荒草，如今愁到牡丹时。"
        ]
    },
    {
        "id": 33723,
        "title": "金陵遇悟空上人",
        "author": "吴融",
        "volume": "卷六百八十四",
        "paragraphs": [
            "东阁无人事渺茫，老僧持钵过丹阳。",
            "十年栖止如何报，好与南谯剩炷香。"
        ]
    },
    {
        "id": 33724,
        "title": "途中",
        "author": "吴融",
        "volume": "卷六百八十四",
        "paragraphs": [
            "柳弱风长在，云轻雨易休。不劳芳草色，更惹夕阳愁。",
            "万里独归去，五陵无与游。春心渐伤尽，何处有高楼。"
        ]
    },
    {
        "id": 33725,
        "title": "秋园",
        "author": "吴融",
        "volume": "卷六百八十四",
        "paragraphs": [
            "始怜春草细霏霏，不觉秋来绿渐稀。",
            "惆怅撷芳人散尽，满园烟露蝶高飞。"
        ]
    },
    {
        "id": 33726,
        "title": "富春",
        "author": "吴融",
        "volume": "卷六百八十四",
        "paragraphs": [
            "天下有水亦有山，富春山水非人寰。",
            "长川不是春来绿，千峰倒影落其间。"
        ]
    },
    {
        "id": 33727,
        "title": "山居即事",
        "author": "吴融",
        "volume": "卷六百八十四",
        "paragraphs": [
            "小亭前面接青崖，白石交加衬绿苔。",
            "日暮松声满阶砌，不关风雨鹤归来。"
        ]
    },
    {
        "id": 33728,
        "title": "寓言",
        "author": "吴融",
        "volume": "卷六百八十四",
        "paragraphs": [
            "非明非暗朦朦月，不暖不寒慢慢风。",
            "独卧空床好天气，平生闲事到心中。"
        ]
    },
    {
        "id": 33729,
        "title": "华清宫二首",
        "author": "吴融",
        "volume": "卷六百八十四",
        "paragraphs": [
            "四郊飞雪暗云端，唯此宫中落旋干。",
            "绿树碧簷相掩映，无人知道外边寒。",
            "长生秘殿倚青苍，拟敌金庭不死乡。",
            "无奈逝川东去急，秦陵松柏满残阳。"
        ]
    },
    {
        "id": 33730,
        "title": "过九成宫",
        "author": "吴融",
        "volume": "卷六百八十四",
        "paragraphs": [
            "凤辇东归二百年，九成宫殿半荒阡。魏公碑字封苍藓，",
            "升平旧事无人说，万叠青山但一川。"
        ]
    },
    {
        "id": 33731,
        "title": "出潼关",
        "author": "吴融",
        "volume": "卷六百八十四",
        "paragraphs": [
            "重门随地险，一径入天开。华岳眼前尽，黄河脚底来。",
            "飞轩何满路，丹陛正求才。独我疏慵质，飘然又此回。"
        ]
    },
    {
        "id": 33732,
        "title": "过丹阳",
        "author": "吴融",
        "volume": "卷六百八十四",
        "paragraphs": [
            "云阳县郭半郊坰，风雨萧条万古情。山带梁朝陵路断，",
            "遗事满怀兼满目，不堪孤棹舣荒城。"
        ]
    },
    {
        "id": 33733,
        "title": "和人题武城寺",
        "author": "吴融",
        "volume": "卷六百八十四",
        "paragraphs": [
            "神清已觉三清近，目断仍劳万象牵。渭水远含秋草渡，",
            "别有阑干压行路，看人尘土竟流年。"
        ]
    },
    {
        "id": 33734,
        "title": "长安里中闻猿",
        "author": "吴融",
        "volume": "卷六百八十四",
        "paragraphs": [
            "夹巷重门似海深，楚猿争得此中吟。一声紫陌才回首，",
            "无因永夜闻清啸，禁路人归月自沈。"
        ]
    },
    {
        "id": 33735,
        "title": "岐下闻子规",
        "author": "吴融",
        "volume": "卷六百八十四",
        "paragraphs": [
            "剑阁西南远凤台，蜀魂何事此飞来。偶因陇树相迷至，",
            "谁怜越客曾闻处，月落江平晓雾开。"
        ]
    },
    {
        "id": 33736,
        "title": "敷水有丐者云是马侍中诸孙，悯而有赠",
        "author": "吴融",
        "volume": "卷六百八十四",
        "paragraphs": [
            "天地尘昏九鼎危，大貂曾出武侯师。一心忠赤山河见，",
            "而今不要教人识，正藉将军死斗时。"
        ]
    },
    {
        "id": 33737,
        "title": "还俗尼",
        "author": "吴融",
        "volume": "卷六百八十四",
        "paragraphs": [
            "柳眉梅额倩妆新，笑脱袈裟得旧身。三峡却为行雨客，",
            "寄语江南徐孝克，一生长短托清尘。"
        ]
    },
    {
        "id": 33738,
        "title": "彭门用兵后经汴路三首",
        "author": "吴融",
        "volume": "卷六百八十四",
        "paragraphs": [
            "长亭一望一徘徊，千里关河百战来。细柳旧营犹锁月，",
            "若比江南更牢落，子山词赋莫兴哀。",
            "隋堤风物已凄凉，堤下仍多旧战场。金镞有苔人拾得，",
            "独上寒城正愁绝，戍鼙惊起雁行行。",
            "铁马云旗梦渺茫，东来无处不堪伤。风吹白草人行少，",
            "曾为塞北闲游客，辽水天山未断肠。"
        ]
    },
    {
        "id": 33739,
        "title": "寄殿院高侍御",
        "author": "吴融",
        "volume": "卷六百八十四",
        "paragraphs": [
            "黄梅雨细幂长洲，柳密花疏水慢流。钓艇正寻逋客去，",
            "一夜自怜无羽翼，独当何逊滴阶愁。"
        ]
    },
    {
        "id": 33740,
        "title": "新安道中玩流水",
        "author": "吴融",
        "volume": "卷六百八十四",
        "paragraphs": [
            "一渠春碧弄潺潺，密竹繁花掩映间。看处便须终日住，",
            "上却征车再回首，了然尘土不相关。"
        ]
    },
    {
        "id": 33741,
        "title": "忆钓舟",
        "author": "吴融",
        "volume": "卷六百八十四",
        "paragraphs": [
            "青山小隐枕潺湲，一叶垂纶几溯沿。后浦春风随兴去，",
            "回首无人寄惆怅，九衢尘土困扬鞭。"
        ]
    },
    {
        "id": 33742,
        "title": "灵宝县西侧津",
        "author": "吴融",
        "volume": "卷六百八十四",
        "paragraphs": [
            "碧溪潋潋流残阳，晴沙两两眠鸳鸯。柳花无赖苦多暇，",
            "高歌一曲垂鞭去，尽日无人识楚狂。"
        ]
    },
    {
        "id": 33743,
        "title": "即席",
        "author": "吴融",
        "volume": "卷六百八十四",
        "paragraphs": [
            "家住丛台旧，名参绛圃新。醉波疑夺烛，娇态欲沈春。",
            "伴雨聊过楚，归云定占秦。桃花正浓暖，争不浪迷人。"
        ]
    },
    {
        "id": 33744,
        "title": "出迟",
        "author": "吴融",
        "volume": "卷六百八十四",
        "paragraphs": [
            "园密花藏易，楼深月到难。酒虚留客尽，灯暗远更残。",
            "麝想眉间印，鸦知顶上盘。文王之囿小，莫惜借人看。"
        ]
    },
    {
        "id": 33745,
        "title": "送僧归日本国",
        "author": "吴融",
        "volume": "卷六百八十四",
        "paragraphs": [
            "沧溟分故国，渺渺泛杯归。天尽终期到，人生此别稀。",
            "无风亦骇浪，未午已斜晖。系帛何须雁，金乌日日飞。"
        ]
    },
    {
        "id": 33746,
        "title": "送僧归破山寺",
        "author": "吴融",
        "volume": "卷六百八十四",
        "paragraphs": [
            "万里指吴山，高秋杖锡还。别来双阙老，归去片云闲。",
            "师在有无外，我婴尘土间。居然本相别，不要惨离颜。"
        ]
    },
    {
        "id": 33747,
        "title": "夏夜有寄",
        "author": "吴融",
        "volume": "卷六百八十四",
        "paragraphs": [
            "月上簟如水，轩高帘在钩。竹声寒不夏，蛩思静先秋。",
            "偶得清宵兴，方知白日愁。所思何处远，斜汉欲低流。"
        ]
    },
    {
        "id": 33748,
        "title": "春词",
        "author": "吴融",
        "volume": "卷六百八十四",
        "paragraphs": [
            "鸾镜长侵夜，鸳衾不识寒。羞多转面语，妒极定睛看。",
            "金市旧居近，钿车新造宽。春期莫相误，一日百花残。"
        ]
    },
    {
        "id": 33749,
        "title": "汴上晚泊",
        "author": "吴融",
        "volume": "卷六百八十四",
        "paragraphs": [
            "亭上风犹急，桥边月已斜。柳寒难吐絮，浪浊不成花。",
            "岐路春三月，园林海一涯。萧然正无寐，夜橹莫咿哑。"
        ]
    },
    {
        "id": 33750,
        "title": "送僧南游",
        "author": "吴融",
        "volume": "卷六百八十四",
        "paragraphs": [
            "战鼙鸣未已，瓶屦抵何乡。偶别尘中易，贪归物外忙。",
            "后蝉抛鄠杜，先雁下潇湘。不得从师去，殷勤谢草堂。"
        ]
    },
    {
        "id": 33751,
        "title": "戏",
        "author": "吴融",
        "volume": "卷六百八十四",
        "paragraphs": [
            "恨极同填海，情长抵导江。丁香从小结，莲子彻枝双。",
            "整髻花当槛，吹灯月在窗。秦台非久计，早晚降霓幢。"
        ]
    },
    {
        "id": 33752,
        "title": "雪中寄卢延让秀才",
        "author": "吴融",
        "volume": "卷六百八十四",
        "paragraphs": [
            "苦贫皆共雪，吾子岂同悲。永日应无食，经宵必有诗。",
            "渚宫寒过节，华省试临期。努力图西去，休将冻馁辞。"
        ]
    }
]