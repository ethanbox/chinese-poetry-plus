[
    {
        "id": 27835,
        "title": "静夜相思",
        "author": "李群玉",
        "paragraphs": [
            "山空天籁寂，水榭延轻凉。浪定一浦月，藕花闲自香。"
        ],
        "volume": "卷五百七十"
    },
    {
        "id": 27836,
        "title": "桂州经佳人故居",
        "author": "李群玉",
        "paragraphs": [
            "桂水依旧绿，佳人本不还。只应随暮雨，飞入九疑山。"
        ],
        "volume": "卷五百七十"
    },
    {
        "id": 27837,
        "title": "放鱼",
        "author": "李群玉",
        "paragraphs": [
            "早觅为龙去，江湖莫漫游。须知香饵下，触口是铦钩。"
        ],
        "volume": "卷五百七十"
    },
    {
        "id": 27838,
        "title": "莲叶",
        "author": "李群玉",
        "paragraphs": [
            "根是泥中玉，心承露下珠。在君塘下种，埋没任春浦。"
        ],
        "volume": "卷五百七十"
    },
    {
        "id": 27839,
        "title": "客愁二首",
        "author": "李群玉",
        "paragraphs": [
            "客愁看柳色，日日逐春深。荡漾春风起，谁知历乱心。",
            "客愁看柳色，日日逐春长。凭送湘流水，绵绵入帝乡。"
        ],
        "volume": "卷五百七十"
    },
    {
        "id": 27840,
        "title": "洞庭干二首",
        "author": "李群玉",
        "paragraphs": [
            "借问蓬莱水，谁逢清浅年。伤心云梦泽，岁岁作桑田。",
            "朱宫紫贝阙，一旦作沙洲。八月还平在，鱼虾不用愁。"
        ],
        "volume": "卷五百七十"
    },
    {
        "id": 27841,
        "title": "病起别主人",
        "author": "李群玉",
        "paragraphs": [
            "益愧千金少，情将一饭殊。恨无泉客泪，尽泣感恩珠。"
        ],
        "volume": "卷五百七十"
    },
    {
        "id": 27842,
        "title": "火炉前坐",
        "author": "李群玉",
        "paragraphs": [
            "孤灯照不寐，风雨满西林。多少关心事，书灰到夜深。"
        ],
        "volume": "卷五百七十"
    },
    {
        "id": 27843,
        "title": "古词",
        "author": "李群玉",
        "paragraphs": [
            "一合相思泪，临江洒素秋。碧波如会意，却与向西流。"
        ],
        "volume": "卷五百七十"
    },
    {
        "id": 27844,
        "title": "嘲卖药翁",
        "author": "李群玉",
        "paragraphs": [
            "㔉尽春山土，辛勤卖药翁。莫抛破笠子，留作败天公。"
        ],
        "volume": "卷五百七十"
    },
    {
        "id": 27845,
        "title": "伤小女痴儿",
        "author": "李群玉",
        "paragraphs": [
            "哭尔春日短，支颐长叹嗟。不如半死树，犹吐一枝花。"
        ],
        "volume": "卷五百七十"
    },
    {
        "id": 27846,
        "title": "青鹢",
        "author": "李群玉",
        "paragraphs": [
            "独立蒹葭雨，低飞浦屿风。须知毛色下，莫入鹭鸶丛。"
        ],
        "volume": "卷五百七十"
    },
    {
        "id": 27847,
        "title": "池塘晚景",
        "author": "李群玉",
        "paragraphs": [
            "风荷珠露倾，惊起睡䴔䴖。月落池塘静，金刀剪一声。"
        ],
        "volume": "卷五百七十"
    },
    {
        "id": 27848,
        "title": "役从叔",
        "author": "李群玉",
        "paragraphs": [
            "可惜出群蹄，毛焦久卧泥。孙阳如不顾，骐骥向谁嘶。"
        ],
        "volume": "卷五百七十"
    },
    {
        "id": 27849,
        "title": "恼自澄",
        "author": "李群玉",
        "paragraphs": [
            "常闻天女会，玉指散天花。莫遣春风里，红芳点袈裟。"
        ],
        "volume": "卷五百七十"
    },
    {
        "id": 27850,
        "title": "读贾谊传",
        "author": "李群玉",
        "paragraphs": [
            "卑湿长沙地，空抛出世才。已齐生死理，𫛳鸟莫为灾。"
        ],
        "volume": "卷五百七十"
    },
    {
        "id": 27851,
        "title": "寄人",
        "author": "李群玉",
        "paragraphs": [
            "寄语双莲子，须知用意深。莫嫌一点苦，便拟弃莲心。"
        ],
        "volume": "卷五百七十"
    },
    {
        "id": 27852,
        "title": "寄韦秀才",
        "author": "李群玉",
        "paragraphs": [
            "荆台兰渚客，寥落共含情。空馆相思夜，孤灯照雨声。"
        ],
        "volume": "卷五百七十"
    },
    {
        "id": 27853,
        "title": "春日寄友",
        "author": "李群玉",
        "paragraphs": [
            "晴气熏樱蕊，丰蒙雪满林。请君三斗酒，醉卧白罗岑。"
        ],
        "volume": "卷五百七十"
    },
    {
        "id": 27854,
        "title": "题竹",
        "author": "李群玉",
        "paragraphs": [
            "一顷含秋绿，森风十万竿。气吹朱夏转，声扫碧霄寒。"
        ],
        "volume": "卷五百七十"
    },
    {
        "id": 27855,
        "title": "怀初公",
        "author": "李群玉",
        "paragraphs": [
            "不见休上人，空伤碧云思。何处开宝书，秋风海光寺。"
        ],
        "volume": "卷五百七十"
    },
    {
        "id": 27856,
        "title": "龙安寺佳人阿最歌八首",
        "author": "李群玉",
        "paragraphs": [
            "团团明月面，冉冉柳枝腰。未入鸳鸯被，心长似火烧。",
            "见面知何益，闻名忆转深。拳挛荷叶子，未得展莲心。",
            "欲摘不得摘，如看波上花。若教亲玉树，情愿作蒹葭。",
            "门路穿茶焙，房门映竹烟。会须随鹿女，乞火到窗前。",
            "不是求心印，都缘爱绿珠。何须同泰寺，然后始为奴。",
            "既为金界客，任改净人名。愿扫琉璃地，烧香过一生。",
            "素腕撩金索，轻红约翠纱。不如栏下水，终日见桃花。",
            "第一龙宫女，相怜是阿谁。好鱼输獭尽，白鹭镇长饥。"
        ],
        "volume": "卷五百七十"
    },
    {
        "id": 27857,
        "title": "野鸭",
        "author": "李群玉",
        "paragraphs": [
            "㶉𫛶借毛衣，喧呼鹰隼稀。云披菱藻地，任汝作群飞。"
        ],
        "volume": "卷五百七十"
    },
    {
        "id": 27858,
        "title": "题二妃庙",
        "author": "李群玉",
        "paragraphs": [
            "黄陵庙前春已空，子规啼血滴松风。",
            "不知精爽归何处，疑是行云秋色中。"
        ],
        "volume": "卷五百七十"
    },
    {
        "id": 27859,
        "title": "寄友二首",
        "author": "李群玉",
        "paragraphs": [
            "野水晴山雪后时，独行村落更相思。",
            "无因一向溪头醉，处处寒梅映酒旗。",
            "花落轻寒酒熟迟，醉眠不及落花期。",
            "愁人相忆春山暮，烟树苍苍播谷时。"
        ],
        "volume": "卷五百七十"
    },
    {
        "id": 27860,
        "title": "桃源",
        "author": "李群玉",
        "paragraphs": [
            "我到瞿真上升处，山川四望使人愁。",
            "紫雪白鹤去不返，唯有桃花溪水流。"
        ],
        "volume": "卷五百七十"
    },
    {
        "id": 27861,
        "title": "题王侍御宅",
        "author": "李群玉",
        "paragraphs": [
            "门向沧江碧岫开，地多鸥鹭少尘埃。",
            "绿阴十里滩声里，闲自王家看竹来。"
        ],
        "volume": "卷五百七十"
    },
    {
        "id": 27862,
        "title": "闻湘南从叔朝觐",
        "author": "李群玉",
        "paragraphs": [
            "长沙地窄却回时，舟楫骎骎向凤池。",
            "为报湘川神女道，莫教云雨湿旌旗。"
        ],
        "volume": "卷五百七十"
    },
    {
        "id": 27863,
        "title": "汉阳太白楼",
        "author": "李群玉",
        "paragraphs": [
            "江上层楼翠霭间，满帘春水满窗山。",
            "青枫绿草将愁去，远入吴云暝不还。"
        ],
        "volume": "卷五百七十"
    },
    {
        "id": 27864,
        "title": "送客",
        "author": "李群玉",
        "paragraphs": [
            "沅水罗文海燕回，柳条牵恨到荆台。",
            "定知行路春愁里，故郢城边见落梅。"
        ],
        "volume": "卷五百七十"
    },
    {
        "id": 27865,
        "title": "醴陵道中",
        "author": "李群玉",
        "paragraphs": [
            "别酒离亭十里强，半醒半醉引愁长。",
            "无端寂寂春山路，雪打溪梅狼藉香。"
        ],
        "volume": "卷五百七十"
    },
    {
        "id": 27866,
        "title": "校书叔遗暑服",
        "author": "李群玉",
        "paragraphs": [
            "翠云箱里叠樬栊，楚葛湘纱净似空。",
            "便著清江明月夜，轻凉与挂一身风。"
        ],
        "volume": "卷五百七十"
    },
    {
        "id": 27867,
        "title": "赠魏三十七",
        "author": "李群玉",
        "paragraphs": [
            "名珪字玉净无瑕，美誉芳声有数车。",
            "莫放焰光高二丈，来年烧杀杏园花。"
        ],
        "volume": "卷五百七十"
    },
    {
        "id": 27868,
        "title": "酬崔表仁",
        "author": "李群玉",
        "paragraphs": [
            "昨日朱门一见君，忽惊野鹤在鸡群。",
            "不应长啄潢污水，早晚归飞碧落云。"
        ],
        "volume": "卷五百七十"
    },
    {
        "id": 27869,
        "title": "旅游番禺献凉公",
        "author": "李群玉",
        "paragraphs": [
            "帝乡群侣杳难寻，独立沧洲岁暮心。",
            "野鹤栖飞无远近，稻粱多处是恩深。"
        ],
        "volume": "卷五百七十"
    },
    {
        "id": 27870,
        "title": "长沙元门寺张璪员外壁画",
        "author": "李群玉",
        "paragraphs": [
            "片石长松倚素楹，翛然云壑见高情。",
            "世人只爱凡花鸟，无处不知梁广名。"
        ],
        "volume": "卷五百七十"
    },
    {
        "id": 27871,
        "title": "请告出春明门",
        "author": "李群玉",
        "paragraphs": [
            "本不将心挂名利，亦无情意在樊笼。",
            "鹿裘藜杖且归去，富贵荣华春梦中。"
        ],
        "volume": "卷五百七十"
    },
    {
        "id": 27872,
        "title": "引水行",
        "author": "李群玉",
        "paragraphs": [
            "一条寒玉走秋泉，引出深萝洞口烟。",
            "十里暗流声不断，行人头上过潺湲。"
        ],
        "volume": "卷五百七十"
    },
    {
        "id": 27873,
        "title": "移松竹",
        "author": "李群玉",
        "paragraphs": [
            "龙髯凤尾乱飕飕，带雾停风一亩秋。",
            "待取满庭苍翠合，酒尊书案闭门休。"
        ],
        "volume": "卷五百七十"
    },
    {
        "id": 27874,
        "title": "叹灵鹫寺山榴",
        "author": "李群玉",
        "paragraphs": [
            "水蝶岩蜂俱不知，露红凝艳数千枝。",
            "山深春晚无人赏，即是杜鹃催落时。"
        ],
        "volume": "卷五百七十"
    },
    {
        "id": 27875,
        "title": "黄陵庙",
        "author": "李群玉",
        "paragraphs": [
            "黄陵庙前莎草春，黄陵女儿茜裙新。",
            "轻舟短棹唱歌去，水远山长愁杀人。"
        ],
        "volume": "卷五百七十"
    },
    {
        "id": 27876,
        "title": "北亭",
        "author": "李群玉",
        "paragraphs": [
            "斜雨飞丝织晓空，疏帘半卷野亭风。",
            "荷花向尽秋光晚，零落残红绿沼中。"
        ],
        "volume": "卷五百七十"
    },
    {
        "id": 27877,
        "title": "送客往涔阳",
        "author": "李群玉",
        "paragraphs": [
            "春与春愁逐日长，远人天畔远思乡。",
            "苹生水绿不归去，孤负东溪七里庄。"
        ],
        "volume": "卷五百七十"
    },
    {
        "id": 27878,
        "title": "寄友人鹿胎冠子",
        "author": "李群玉",
        "paragraphs": [
            "数点疏星紫锦斑，仙家新样剪三山。",
            "宜与谢公松下戴，净簪云发翠微间。"
        ],
        "volume": "卷五百七十"
    },
    {
        "id": 27879,
        "title": "江南",
        "author": "李群玉",
        "paragraphs": [
            "鳞鳞别浦起微波，泛泛轻舟桃叶歌。",
            "斜雪北风何处宿，江南一路酒旗多。"
        ],
        "volume": "卷五百七十"
    },
    {
        "id": 27880,
        "title": "答友人寄新茗",
        "author": "李群玉",
        "paragraphs": [
            "满火芳香碾麹尘，吴瓯湘水绿花新。",
            "愧君千里分滋味，寄与春风酒渴人。"
        ],
        "volume": "卷五百七十"
    },
    {
        "id": 27881,
        "title": "峡山寺上方",
        "author": "李群玉",
        "paragraphs": [
            "满院泉声水殿凉，疏帘微雨野松香。",
            "东峰下视南溟月，笑踏金波看海光。"
        ],
        "volume": "卷五百七十"
    },
    {
        "id": 27882,
        "title": "秋登涔阳城二首",
        "author": "李群玉",
        "paragraphs": [
            "万户砧声水国秋，凉风吹起故乡愁。",
            "行人望远偏伤思，白浪青枫满北楼。",
            "穿针楼上闭秋烟，织女佳期又来年。",
            "斜笛夜深吹不落，一条银汉挂秋天。"
        ],
        "volume": "卷五百七十"
    },
    {
        "id": 27883,
        "title": "钓鱼",
        "author": "李群玉",
        "paragraphs": [
            "七尺青竿一丈丝，菰浦叶里逐风吹。",
            "几回举手抛芳饵，惊起沙滩水鸭儿。"
        ],
        "volume": "卷五百七十"
    },
    {
        "id": 27884,
        "title": "酬魏三十七",
        "author": "李群玉",
        "paragraphs": [
            "静里寒香触思初，开缄忽见二琼琚。",
            "一吟丽可风流极，没得弘文李校书。"
        ],
        "volume": "卷五百七十"
    },
    {
        "id": 27885,
        "title": "赠琵琶妓",
        "author": "李群玉",
        "paragraphs": [
            "我见鸳鸯飞水上，君还望月苦相思。",
            "一双裙带同心结，早寄黄鹂孤雁儿。"
        ],
        "volume": "卷五百七十"
    },
    {
        "id": 27886,
        "title": "落帆后赋得二绝",
        "author": "李群玉",
        "paragraphs": [
            "平湖茫茫春日落，危樯独映沙洲泊。",
            "上岸闲寻细草行，古查飞起黄金鹗。",
            "水浮秋烟沙晓雪，皎洁无风灯影彻。",
            "海客云帆未挂时，相与缘江拾明月。"
        ],
        "volume": "卷五百七十"
    },
    {
        "id": 27887,
        "title": "赠人",
        "author": "李群玉",
        "paragraphs": [
            "曾留宋玉旧衣裳，惹得巫山梦里香。",
            "云雨无情难管领，任他别嫁楚襄王。"
        ],
        "volume": "卷五百七十"
    },
    {
        "id": 27888,
        "title": "赠妓人",
        "author": "李群玉",
        "paragraphs": [
            "谁家少女字千金，省向人间逐处寻。",
            "今日分明花里见，一双红脸动春心。"
        ],
        "volume": "卷五百七十"
    },
    {
        "id": 27889,
        "title": "山榴",
        "author": "李群玉",
        "paragraphs": [
            "洞中春气蒙笼暄，尚有红英千树繁。",
            "可怜夹水锦步障，羞数石家金谷园。"
        ],
        "volume": "卷五百七十"
    },
    {
        "id": 27890,
        "title": "㶉𫛶",
        "author": "李群玉",
        "paragraphs": [
            "锦羽相呼暮沙曲，波上双声戛哀玉。",
            "霞明川静极望中，一时飞灭青山绿。"
        ],
        "volume": "卷五百七十"
    },
    {
        "id": 27891,
        "title": "沅江渔者",
        "author": "李群玉",
        "paragraphs": [
            "倚棹汀洲沙日晚，江鲜野菜桃花饭。",
            "长歌一曲烟霭深，归去沧江绿波远。"
        ],
        "volume": "卷五百七十"
    },
    {
        "id": 27892,
        "title": "题金山寺石堂",
        "author": "李群玉",
        "paragraphs": [
            "白波四面照楼台，日夜潮声绕寺回。",
            "千叶红莲高会处，几曾龙女献珠来。"
        ],
        "volume": "卷五百七十"
    },
    {
        "id": 27893,
        "title": "戏赠魏十四",
        "author": "李群玉",
        "paragraphs": [
            "兰浦秋来烟雨深，几多情思在琴心。",
            "知君调得东家子，早晚和鸣入锦衾。"
        ],
        "volume": "卷五百七十"
    },
    {
        "id": 27894,
        "title": "和人赠别",
        "author": "李群玉",
        "paragraphs": [
            "嚬黛低红别怨多，深亭芳恨满横波。",
            "声中唱出缠绵意，泪落灯前一曲歌。"
        ],
        "volume": "卷五百七十"
    },
    {
        "id": 27895,
        "title": "宿巫山庙二首",
        "author": "李群玉",
        "paragraphs": [
            "寂寞高堂别楚君，玉人天上逐行云。",
            "停舟十二峰峦下，幽佩仙香半夜闻。",
            "庙闭春山晓月光，波声回合树苍苍。",
            "自从一别襄王梦，云雨空飞巫峡长。"
        ],
        "volume": "卷五百七十"
    },
    {
        "id": 27896,
        "title": "伤柘枝妓",
        "author": "李群玉",
        "paragraphs": [
            "曾见双鸾舞镜中，联飞接影对春风。",
            "今来独在花筵散，月满秋天一半空。"
        ],
        "volume": "卷五百七十"
    },
    {
        "id": 27897,
        "title": "题樱桃",
        "author": "李群玉",
        "paragraphs": [
            "春初携酒此花间，几度临风倒玉山。",
            "今日叶深黄满树，再来惆怅不能攀。"
        ],
        "volume": "卷五百七十"
    },
    {
        "id": 27898,
        "title": "恼从兄",
        "author": "李群玉",
        "paragraphs": [
            "芳草萋萋新燕飞，芷汀南望雁书稀。",
            "武陵洞里寻春客，已被桃花迷不归。"
        ],
        "volume": "卷五百七十"
    },
    {
        "id": 27899,
        "title": "紫极宫斋后",
        "author": "李群玉",
        "paragraphs": [
            "紫府空歌碧落寒，晓星寥亮月光残。",
            "一群白鹤高飞上，唯有松风吹石坛。"
        ],
        "volume": "卷五百七十"
    },
    {
        "id": 27900,
        "title": "春晚",
        "author": "李群玉",
        "paragraphs": [
            "思乡之客空凝嚬，天边欲尽未尽春。",
            "独攀江树深不语，芳草落花愁杀人。"
        ],
        "volume": "卷五百七十"
    },
    {
        "id": 27901,
        "title": "喜浑吉见访",
        "author": "李群玉",
        "paragraphs": [
            "公子春衫桂水香，远冲飞雪过书堂。",
            "贫家冷落难消日，唯有松筠满院凉。"
        ],
        "volume": "卷五百七十"
    },
    {
        "id": 27902,
        "title": "索曲送酒",
        "author": "李群玉",
        "paragraphs": [
            "帘外春风正落梅，须求狂药解愁回。",
            "烦君玉指轻拢撚，慢拨鸳鸯送一杯。"
        ],
        "volume": "卷五百七十"
    },
    {
        "id": 27903,
        "title": "山驿梅花",
        "author": "李群玉",
        "paragraphs": [
            "生在幽崖独无主，溪萝涧鸟为俦侣。",
            "行人陌上不留情，愁香空谢深山雨。"
        ],
        "volume": "卷五百七十"
    },
    {
        "id": 27904,
        "title": "重阳日上渚宫杨尚书",
        "author": "李群玉",
        "paragraphs": [
            "落帽台边菊半黄，行人惆怅对重阳。",
            "荆州一见桓宣武，为趁悲秋入帝乡。"
        ],
        "volume": "卷五百七十"
    },
    {
        "id": 27905,
        "title": "书院二小松",
        "author": "李群玉",
        "paragraphs": [
            "一双幽色出凡尘，数粒秋烟二尺鳞。",
            "从此静窗闻细韵，琴声长伴读书人。"
        ],
        "volume": "卷五百七十"
    },
    {
        "id": 27906,
        "title": "劝人庐山读书",
        "author": "李群玉",
        "paragraphs": [
            "怜君少隽利如锋，气爽神清刻骨聪。",
            "片玉若磨唯转莹，莫辞云水入庐峰。"
        ],
        "volume": "卷五百七十"
    },
    {
        "id": 27907,
        "title": "言怀",
        "author": "李群玉",
        "paragraphs": [
            "白鹤高飞不逐群，嵇康琴酒鲍昭文。",
            "此身未有栖归处，天下人间一片云。"
        ],
        "volume": "卷五百七十"
    },
    {
        "id": 27908,
        "title": "闻笛",
        "author": "李群玉",
        "paragraphs": [
            "冉冉生山草何异，截而吹之动天地。",
            "望乡台上望乡时，不独落梅兼落泪。"
        ],
        "volume": "卷五百七十"
    },
    {
        "id": 27909,
        "title": "晓宴",
        "author": "李群玉",
        "paragraphs": [
            "金波西倾银汉落，绿树含烟倚朱阁。",
            "晓华胧xz闻调笙，一点残灯隔罗幕。"
        ],
        "volume": "卷五百七十"
    },
    {
        "id": 27910,
        "title": "将游荆州投魏中丞",
        "author": "李群玉",
        "paragraphs": [
            "贫埋病压老巑岏，拂拭菱花不喜看。",
            "又恐无人肯青眼，事须凭仗小还丹。"
        ],
        "volume": "卷五百七十"
    },
    {
        "id": 27911,
        "title": "二辛夷",
        "author": "李群玉",
        "paragraphs": [
            "狂吟辞舞双白鹤，霜翎玉羽纷纷落。",
            "空庭向晚春雨微，却敛寒香抱瑶萼。"
        ],
        "volume": "卷五百七十"
    },
    {
        "id": 27912,
        "title": "题龙潭西斋",
        "author": "李群玉",
        "paragraphs": [
            "寂寞幽斋暝烟起，满径西风落松子。",
            "远公一去兜率宫，唯有面前虎溪水。"
        ],
        "volume": "卷五百七十"
    },
    {
        "id": 27913,
        "title": "中秋寄南海梁侍御",
        "author": "李群玉",
        "paragraphs": [
            "海静天高景气殊，鲸睛失彩蚌潜珠。",
            "不知今夜越台上，望见瀛洲方丈无。"
        ],
        "volume": "卷五百七十"
    },
    {
        "id": 27914,
        "title": "戏赠姬人",
        "author": "李群玉",
        "paragraphs": [
            "骰子巡抛裹手拈，无因得见玉纤纤。",
            "但知谑道金钗落，图向人前露指尖。"
        ],
        "volume": "卷五百七十"
    },
    {
        "id": 27915,
        "title": "大庾山岭别友人",
        "author": "李群玉",
        "paragraphs": [
            "筼筜无子鸳雏饥，毛彩凋摧不得归。",
            "谁念火云千嶂里，低身犹傍鹧鸪飞。"
        ],
        "volume": "卷五百七十"
    },
    {
        "id": 27916,
        "title": "石门戍",
        "author": "李群玉",
        "paragraphs": [
            "到此空思吴隐之，潮痕草蔓上幽碑。",
            "人来皆望珠玑去，谁咏贪泉四句诗。"
        ],
        "volume": "卷五百七十"
    },
    {
        "id": 27917,
        "title": "文殊院避暑",
        "author": "李群玉",
        "paragraphs": [
            "赤日黄埃满世间，松声入耳即心闲。",
            "愿寻五百仙人去，一世清凉住雪山。"
        ],
        "volume": "卷五百七十"
    },
    {
        "id": 27918,
        "title": "南庄春晚二首",
        "author": "李群玉",
        "paragraphs": [
            "连云草映一条陂，㶉𫛶双双带水飞。",
            "南村小路桃花落，细雨斜风独自归。",
            "草暖沙长望去舟，微茫烟浪向巴丘。",
            "沅江寂寂春归尽，水绿苹香人自愁。"
        ],
        "volume": "卷五百七十"
    },
    {
        "id": 27919,
        "title": "湘妃庙",
        "author": "李群玉",
        "paragraphs": [
            "少将风月怨平湖，见尽扶桑水到枯。",
            "相约杏花坛上去，画栏红紫斗樗蒲。"
        ],
        "volume": "卷五百七十"
    }
]