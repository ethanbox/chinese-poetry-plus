[
    {
        "id": 38681,
        "title": "离别难",
        "author": "武后宫人",
        "paragraphs": [
            "此别难重陈，花飞复恋人。来时梅覆雪，去日柳含春。",
            "物候催行客，归途淑气新。剡川今已远，魂梦暗相亲。"
        ],
        "volume": "卷七百九十七"
    },
    {
        "id": 38682,
        "title": "袍中诗",
        "author": "开元宫人",
        "paragraphs": [
            "沙场征戍客，寒苦若为眠。战袍经手作，知落阿谁边。",
            "蓄意多添线，含情更著绵。今生已过也，结取后生缘。"
        ],
        "volume": "卷七百九十七"
    },
    {
        "id": 38683,
        "title": "题洛苑梧叶上",
        "author": "天宝宫人",
        "paragraphs": [
            "旧宠悲秋扇，新恩寄早春。聊题一片叶，将寄接流人。"
        ],
        "volume": "卷七百九十七"
    },
    {
        "id": 38684,
        "title": "又题",
        "author": "天宝宫人",
        "paragraphs": [
            "一叶题诗出禁城，谁人酬和独含情。",
            "自嗟不及波中叶，荡漾乘春取次行。"
        ],
        "volume": "卷七百九十七"
    },
    {
        "id": 38685,
        "title": "题花叶诗",
        "author": "德宗宫人",
        "paragraphs": [
            "一入深宫里，无由得见春。题诗花叶上，寄与接流人。"
        ],
        "volume": "卷七百九十七"
    },
    {
        "id": 38686,
        "title": "题红叶",
        "author": "宣宗宫人",
        "paragraphs": [
            "流水何太急，深宫尽日闲。殷勤谢红叶，好去到人间。"
        ],
        "volume": "卷七百九十七"
    },
    {
        "id": 38687,
        "title": "金锁诗",
        "author": "僖宗宫人",
        "paragraphs": [
            "玉烛制袍夜，金刀呵手裁。锁寄千里客，锁心终不开。"
        ],
        "volume": "卷七百九十七"
    },
    {
        "id": 38688,
        "title": "随驾游青城",
        "author": "李舜弦",
        "paragraphs": [
            "因随八马上仙山，顿隔尘埃物象闲。",
            "只恐西追王母宴，却忧难得到人间。"
        ],
        "volume": "卷七百九十七"
    },
    {
        "id": 38689,
        "title": "蜀宫应制",
        "author": "李舜弦",
        "paragraphs": [
            "浓树禁花开后庭，饮筵中散酒微醒。",
            "蒙蒙雨草瑶阶湿，钟晓愁吟独倚屏。"
        ],
        "volume": "卷七百九十七"
    },
    {
        "id": 38690,
        "title": "钓鱼不得",
        "author": "李舜弦",
        "paragraphs": [
            "尽日池边钓锦鳞，芰荷香里暗消魂。",
            "依稀纵有寻香饵，知是金钩不肯吞。"
        ],
        "volume": "卷七百九十七"
    },
    {
        "id": 38691,
        "title": "宫词",
        "author": "李玉箫",
        "paragraphs": [
            "鸳鸯瓦上瞥然声，昼寝宫娥梦里惊。",
            "元是我王金弹子，海棠花下打流莺。"
        ],
        "volume": "卷七百九十七"
    },
    {
        "id": 38692,
        "title": "太平诗",
        "author": "金真德",
        "paragraphs": [
            "大唐开鸿业，巍巍皇猷昌。止戈戎衣定，修文继百王。",
            "统天崇雨施，理物体含章。深仁谐日月，抚运迈时康。",
            "幡旗既赫赫，钲鼓何锽锽。外夷违命者，翦覆被大殃。",
            "和风凝宇宙，遐迩竞呈祥。四时调玉烛，七曜巡万方。",
            "维岳降宰辅，维帝用忠良。三五咸一德，昭我皇家唐。"
        ],
        "volume": "卷七百九十七"
    },
    {
        "id": 38693,
        "title": "句",
        "author": "宝历宫人",
        "paragraphs": [
            "宝帐香重重，一双红芙蓉。"
        ],
        "volume": "卷七百九十七"
    }
]