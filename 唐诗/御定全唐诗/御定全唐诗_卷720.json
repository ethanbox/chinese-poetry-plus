[
    {
        "id": 35685,
        "title": "游洞庭湖",
        "author": "裴说",
        "paragraphs": [
            "楚云团翠八百里，澧兰吹香堕春水。白头渔子摇苍烟，",
            "露寒紫藟结新愁，城角泣断关河秋。谪仙欲识雷斧手，",
            "瀛洲一棹何时还，满江宫锦看湖山。"
        ],
        "volume": "卷七百二十"
    },
    {
        "id": 35686,
        "title": "怀素台歌",
        "author": "裴说",
        "paragraphs": [
            "我呼古人名，鬼神侧耳听：杜甫李白与怀素，",
            "笔冢低低高如山，墨池浅浅深如海。我来恨不已，",
            "枯树槎。乌梢蛇，墨老鸦。"
        ],
        "volume": "卷七百二十"
    },
    {
        "id": 35687,
        "title": "闻砧",
        "author": "裴说",
        "paragraphs": [
            "深闺乍冷鉴开箧，玉箸微微湿红颊。一阵霜风杀柳条，",
            "只知抱杵捣秋砧，不觉高楼已无月。时闻寒雁声相唤，",
            "细想仪形执牙尺，回刀剪破澄江色。愁撚银针信手缝，",
            "书中不尽心中事，一片殷勤寄边使。"
        ],
        "volume": "卷七百二十"
    },
    {
        "id": 35688,
        "title": "春早寄华下同人",
        "author": "裴说",
        "paragraphs": [
            "正是花时节，思君寝复兴。市沽终不醉，春梦亦无凭。",
            "岳面悬青雨，河心走浊冰。东门一条路，离恨镇相仍。"
        ],
        "volume": "卷七百二十"
    },
    {
        "id": 35689,
        "title": "赠衡山令",
        "author": "裴说",
        "paragraphs": [
            "君吟十二载，辛苦必能官。造化犹难隐，生灵岂易谩。",
            "猿跳高岳静，鱼摆大江宽。与我为同道，相留夜话阑。"
        ],
        "volume": "卷七百二十"
    },
    {
        "id": 35690,
        "title": "南中县令",
        "author": "裴说",
        "paragraphs": [
            "寂寥虽下邑，良宰有清威。苦节长如病，为官岂肯肥。",
            "山多村地狭，水浅客舟稀。上国搜贤急，陶公早晚归。"
        ],
        "volume": "卷七百二十"
    },
    {
        "id": 35691,
        "title": "寄曹松",
        "author": "裴说",
        "paragraphs": [
            "莫怪苦吟迟，诗成鬓亦丝。鬓丝犹可染，诗病却难医。",
            "山暝云横处，星沈月侧时。冥搜不可得，一句至公知。"
        ],
        "volume": "卷七百二十"
    },
    {
        "id": 35692,
        "title": "赠宾贡",
        "author": "裴说",
        "paragraphs": [
            "惟君怀至业，万里信悠悠。路向东溟出，枝来北阙求。",
            "家无一夜梦，帆挂来年秋。鬓发争禁得，孤舟往复愁。"
        ],
        "volume": "卷七百二十"
    },
    {
        "id": 35693,
        "title": "汉南邮亭",
        "author": "裴说",
        "paragraphs": [
            "高阁水风清，开门日送迎。帆张独鸟起，乐奏大鱼惊。",
            "骤雨拖山过，微风拂面生。闲吟虽得句，留此谢多情。"
        ],
        "volume": "卷七百二十"
    },
    {
        "id": 35694,
        "title": "棋",
        "author": "裴说",
        "paragraphs": [
            "十九条平路，言平又崄巇。人心无算处，国手有输时。",
            "势迥流星远，声干下雹迟。临轩才一局，寒日又西垂。"
        ],
        "volume": "卷七百二十"
    },
    {
        "id": 35695,
        "title": "夏日即事",
        "author": "裴说",
        "paragraphs": [
            "僻居门巷静，竟日坐阶墀。鹊喜虽传信，蛩吟不见诗。",
            "笋抽通旧竹，梅落立闲枝。此际无尘挠，僧来称所宜。"
        ],
        "volume": "卷七百二十"
    },
    {
        "id": 35696,
        "title": "送人宰邑",
        "author": "裴说",
        "paragraphs": [
            "官小任还重，命官难偶然。皇恩轻一邑，赤子病三年。",
            "瘦马稀餐粟，羸童不识钱。如君清苦节，到处有人传。"
        ],
        "volume": "卷七百二十"
    },
    {
        "id": 35697,
        "title": "春暖送人下第",
        "author": "裴说",
        "paragraphs": [
            "相送短亭前，知君愚复贤。事多凭夜梦，老为待明年。",
            "春树添山脊，晴云学晓烟。雄文有公道，此别莫潸然。"
        ],
        "volume": "卷七百二十"
    },
    {
        "id": 35698,
        "title": "湖外送何崇入阁",
        "author": "裴说",
        "paragraphs": [
            "因诗相识久，忽此告临途。便是有船发，也须容市沽。",
            "精吟五个字，稳泛两重湖。长短逢公道，清名振帝都。"
        ],
        "volume": "卷七百二十"
    },
    {
        "id": 35699,
        "title": "送进士苏瞻乱后出家",
        "author": "裴说",
        "paragraphs": [
            "因乱事空王，孤心亦不伤。梵僧为骨肉，柏寺作家乡。",
            "眼闭千行泪，头梳一把霜。诗书不得力，谁与问苍苍。"
        ],
        "volume": "卷七百二十"
    },
    {
        "id": 35700,
        "title": "秋日送河北从事",
        "author": "裴说",
        "paragraphs": [
            "北风沙漠地，吾子远从军。官路虽非远，诗名要且闻。",
            "蝉悲欲落日，雕下拟阴云。此去难相恋，前山掺袂分。"
        ],
        "volume": "卷七百二十"
    },
    {
        "id": 35701,
        "title": "喜友人再面",
        "author": "裴说",
        "paragraphs": [
            "一别几寒暄，迢迢隔塞垣。相思长有事，及见却无言。",
            "静坐将茶试，闲书把叶翻。依依又留宿，圆月上东轩。"
        ],
        "volume": "卷七百二十"
    },
    {
        "id": 35702,
        "title": "对雪",
        "author": "裴说",
        "paragraphs": [
            "大片向空舞，出门肌骨寒。路岐平即易，沟壑满应难。",
            "兔穴归时失，禽枝宿处干。豪家宁肯厌，五月画图看。"
        ],
        "volume": "卷七百二十"
    },
    {
        "id": 35703,
        "title": "冬日后作",
        "author": "裴说",
        "paragraphs": [
            "寂寞掩荆扉，昏昏坐欲痴。事无前定处，愁有并来时。",
            "日影才添线，鬓根已半丝。明庭正公道，应许苦心诗。"
        ],
        "volume": "卷七百二十"
    },
    {
        "id": 35704,
        "title": "冬日作",
        "author": "裴说",
        "paragraphs": [
            "粝食拥败絮，苦吟吟过冬。稍寒人却健，太饱事多慵。",
            "树老生烟薄，墙阴贮雪重。安能只如此，公道会相容。"
        ],
        "volume": "卷七百二十"
    },
    {
        "id": 35705,
        "title": "中秋月",
        "author": "裴说",
        "paragraphs": [
            "一岁几盈亏，当轩重此期。幸无偏照处，刚有不明时。",
            "色静云归早，光寒鹤睡迟。相看吟未足，皎皎下疏篱。"
        ],
        "volume": "卷七百二十"
    },
    {
        "id": 35706,
        "title": "塞上曲",
        "author": "裴说",
        "paragraphs": [
            "极目望空阔，马羸程又赊。月生方见树，风定始无沙。",
            "楚水辞鱼窟，燕山到雁家。如斯名利役，争不老天涯。"
        ],
        "volume": "卷七百二十"
    },
    {
        "id": 35707,
        "title": "终南山",
        "author": "裴说",
        "paragraphs": [
            "九衢南面色，苍翠绝纤尘。寸步有闲处，百年无到人。",
            "禁林寒对望，太华净相邻。谁与群峰并，祥云瑞露频。"
        ],
        "volume": "卷七百二十"
    },
    {
        "id": 35708,
        "title": "访道士",
        "author": "裴说",
        "paragraphs": [
            "高冈微雨后，木脱草堂新。惟有疏慵者，来看淡薄人。",
            "竹牙生碍路，松子落敲巾。粗得玄中趣，当期宿话频。"
        ],
        "volume": "卷七百二十"
    },
    {
        "id": 35709,
        "title": "道林寺",
        "author": "裴说",
        "paragraphs": [
            "独立凭危阑，高低落照间。寺分一派水，僧锁半房山。",
            "对面浮世隔，垂帘到老闲。烟云与尘土，寸步不相关。"
        ],
        "volume": "卷七百二十"
    },
    {
        "id": 35710,
        "title": "般若寺",
        "author": "裴说",
        "paragraphs": [
            "南岳古般若，自来天下知。翠笼无价寺，光射有名诗。",
            "一水涌兽迹，五峰排凤仪。高僧引闲步，昼出夕阳归。"
        ],
        "volume": "卷七百二十"
    },
    {
        "id": 35711,
        "title": "兜率寺",
        "author": "裴说",
        "paragraphs": [
            "一片无尘地，高连梦泽南。僧居跨鸟道，佛影照鱼潭。",
            "朽枿云斜映，平芜日半涵。行行不得住，回首望烟岚。"
        ],
        "volume": "卷七百二十"
    },
    {
        "id": 35712,
        "title": "鹿门寺",
        "author": "裴说",
        "paragraphs": [
            "鹿门山上寺，突兀尽无尘。到此修行者，应非取次人。",
            "鸟过惊石磬，日出碍金身。何计生烦恼，虚空是四邻。"
        ],
        "volume": "卷七百二十"
    },
    {
        "id": 35713,
        "title": "题岳州僧舍",
        "author": "裴说",
        "paragraphs": [
            "喜到重湖北，孤州横晚烟。鹭衔鱼入寺，鸦接饭随船。",
            "松桧君山迥，菰蒲梦泽连。与师吟论处，秋水浸遥天。"
        ],
        "volume": "卷七百二十"
    },
    {
        "id": 35714,
        "title": "过洞庭湖",
        "author": "裴说",
        "paragraphs": [
            "浪高风力大，挂席亦言迟。及到堪忧处，争如未济时。",
            "鱼龙侵莫测，雷雨动须疑。此际情无赖，何门寄所思。"
        ],
        "volume": "卷七百二十"
    },
    {
        "id": 35715,
        "title": "旅行闻寇",
        "author": "裴说",
        "paragraphs": [
            "动步忧多事，将行问四邻。深山不畏虎，当路却防人。",
            "豪富田园废，疲羸屋舍新。自惭为旅客，无计避烟尘。"
        ],
        "volume": "卷七百二十"
    },
    {
        "id": 35716,
        "title": "旅中作",
        "author": "裴说",
        "paragraphs": [
            "妄动远抛山，其如馁与寒。投人言去易，开口说贫难。",
            "泽国云千片，湘江竹一竿。时明未忍别，犹待计穷看。"
        ],
        "volume": "卷七百二十"
    },
    {
        "id": 35717,
        "title": "旅次衡阳",
        "author": "裴说",
        "paragraphs": [
            "欲往几经年，今来意豁然。江风长借客，岳雨不因天。",
            "戏鹭飞轻雪，惊鸿叫乱烟。晚秋红藕里，十宿寄渔船。"
        ],
        "volume": "卷七百二十"
    },
    {
        "id": 35718,
        "title": "不出院僧",
        "author": "裴说",
        "paragraphs": [
            "四远参寻遍，修行却不行。耳边无俗语，门外是前生。",
            "塔见移来影，钟闻过去声。一斋唯默坐，应笑我营营。"
        ],
        "volume": "卷七百二十"
    },
    {
        "id": 35719,
        "title": "湖外寄处宾上人",
        "author": "裴说",
        "paragraphs": [
            "怪得意相亲，高携一轴新。能搜大雅句，不似小乘人。",
            "岳麓擎枯桧，潇湘吐白苹。他年遇同道，为我话风尘。"
        ],
        "volume": "卷七百二十"
    },
    {
        "id": 35720,
        "title": "寄贯休",
        "author": "裴说",
        "paragraphs": [
            "忆昔与吾师，山中静论时。总无方是法，难得始为诗。",
            "冻犬眠干叶，饥禽啄病梨。他年白莲社，犹许重相期。"
        ],
        "volume": "卷七百二十"
    },
    {
        "id": 35721,
        "title": "寄僧尚颜",
        "author": "裴说",
        "paragraphs": [
            "曾居五老峰，所得共谁同。才大天全与，吟精楚欲空。",
            "客来庭减日，鸟过竹生风。早晚摇轻拂，重归瀑布中。"
        ],
        "volume": "卷七百二十"
    },
    {
        "id": 35722,
        "title": "哭处默上人",
        "author": "裴说",
        "paragraphs": [
            "凄凉𰬸幕下，香吐一灯分。斗老输寒桧，留闲与白云。",
            "挈盂曾几度，传衲不教焚。泣罢重回首，暮山钟半闻。"
        ],
        "volume": "卷七百二十"
    },
    {
        "id": 35723,
        "title": "庐山瀑布",
        "author": "裴说",
        "paragraphs": [
            "静景凭高望，光分翠嶂开。崄飞千尺雪，寒扑一声雷。",
            "过去云冲断，旁来烧隔回。何当住峰下，终岁绝尘埃。"
        ],
        "volume": "卷七百二十"
    },
    {
        "id": 35724,
        "title": "华山上方",
        "author": "裴说",
        "paragraphs": [
            "独上上方上，立高聊称心。气冲云易黑，影落县多阴。",
            "有云草不死，无风松自吟。会当求大药，他日复追寻。"
        ],
        "volume": "卷七百二十"
    },
    {
        "id": 35725,
        "title": "咏鹦鹉",
        "author": "裴说",
        "paragraphs": [
            "常贵西山鸟，衔恩在玉堂。语传明主意，衣拂美人香。",
            "缓步寻珠网，高飞上画梁。长安频道乐，何日从君王。"
        ],
        "volume": "卷七百二十"
    },
    {
        "id": 35726,
        "title": "鹭鸶",
        "author": "裴说",
        "paragraphs": [
            "秋江清浅时，鱼过亦频窥。却为分明极，翻成所得迟。",
            "浴偎红日色，栖压碧芦枝。会共鹓同侣，翱翔应可期。"
        ],
        "volume": "卷七百二十"
    },
    {
        "id": 35727,
        "title": "牡丹",
        "author": "裴说",
        "paragraphs": [
            "数朵欲倾城，安同桃李荣。未尝贫处见，不似地中生。",
            "此物疑无价，当春独有名。游蜂与蝴蝶，来往自多情。"
        ],
        "volume": "卷七百二十"
    },
    {
        "id": 35728,
        "title": "见王贞白",
        "author": "裴说",
        "paragraphs": [
            "共贺登科后，明宣入紫宸。又看重试榜，还见苦吟人。",
            "此得名浑别，归来话亦新。分明一枝桂，堪动楚江滨。"
        ],
        "volume": "卷七百二十"
    },
    {
        "id": 35729,
        "title": "经杜工部坟",
        "author": "裴说",
        "paragraphs": [
            "骚人久不出，安得国风清。拟掘孤坟破，重教大雅生。",
            "皇天高莫问，白酒恨难平。悒怏寒江上，谁人知此情。"
        ],
        "volume": "卷七百二十"
    },
    {
        "id": 35730,
        "title": "寄僧知干",
        "author": "裴说",
        "paragraphs": [
            "貌高清入骨，帝里旧临坛。出语经相似，行心佛证安。"
        ],
        "volume": "卷七百二十"
    },
    {
        "id": 35731,
        "title": "乱中偷路入故乡",
        "author": "裴说",
        "paragraphs": [
            "愁看贼火起诸烽，偷得余程怅望中。",
            "一国半为亡国烬，数城俱作古城空。"
        ],
        "volume": "卷七百二十"
    },
    {
        "id": 35732,
        "title": "蔷薇",
        "author": "裴说",
        "paragraphs": [
            "一架长条万朵春，嫩红深绿小窠匀。",
            "只应根下千年土，曾葬西川织锦人。"
        ],
        "volume": "卷七百二十"
    },
    {
        "id": 35733,
        "title": "春日山中竹",
        "author": "裴说",
        "paragraphs": [
            "数竿苍翠拟龙形，峭拔须教此地生。",
            "无限野花开不得，半山寒色与春争。"
        ],
        "volume": "卷七百二十"
    },
    {
        "id": 35734,
        "title": "柳",
        "author": "裴说",
        "paragraphs": [
            "高拂危楼低拂尘，灞桥攀折一何频。",
            "思量却是无情树，不解迎人只送人。"
        ],
        "volume": "卷七百二十"
    },
    {
        "id": 35735,
        "title": "岳阳兵火后题僧舍",
        "author": "裴说",
        "paragraphs": [
            "十年兵火真多事，再到禅扉却破颜。",
            "唯有两般烧不得，洞庭湖水老僧闲。"
        ],
        "volume": "卷七百二十"
    },
    {
        "id": 35736,
        "title": "句",
        "author": "裴说",
        "paragraphs": [
            "读书贫里乐，搜句静中忙。",
            "苦吟僧入定，得句将成功。",
            "是事精皆易，唯诗会却难。",
            "因携一家住，赢得半年吟。",
            "吟余潮入浦，坐久烧移山。",
            "三年清似水，六月冷如冰。",
            "一通红锦重，三事紫罗轻。",
            "瘦肌寒带粟，病眼馁生花。",
            "避乱一生多。",
            "雪留寒竹寺舍冷，风撼早梅城郭香。",
            "画球轻蹴壶中地，彩索高飞掌上身。"
        ],
        "volume": "卷七百二十"
    }
]