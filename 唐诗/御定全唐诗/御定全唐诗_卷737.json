[
    {
        "id": 36375,
        "title": "天道",
        "author": "冯道",
        "volume": "卷七百三十七",
        "paragraphs": [
            "穷达皆由命，何劳发叹声。但知行好事，莫要问前程。",
            "冬去冰须泮，春来草自生。请君观此理，天道甚分明。"
        ]
    },
    {
        "id": 36376,
        "title": "偶作",
        "author": "冯道",
        "volume": "卷七百三十七",
        "paragraphs": [
            "莫为危时便怆神，前程往往有期因。须知海岳归明主，",
            "但教方寸无诸恶，狼虎丛中也立身。"
        ]
    },
    {
        "id": 36377,
        "title": "北使还京作",
        "author": "冯道",
        "volume": "卷七百三十七",
        "paragraphs": [
            "去年今日奉皇华，只为朝廷不为家。殿上一杯天子泣，",
            "上下一行如骨肉，几人身死掩风沙。"
        ]
    },
    {
        "id": 36378,
        "title": "赠窦十",
        "author": "冯道",
        "volume": "卷七百三十七",
        "paragraphs": [
            "燕山窦十郎，教子有义方。灵椿一株老，丹桂五枝芳。"
        ]
    },
    {
        "id": 36379,
        "title": "放鱼书所钥户",
        "author": "冯道",
        "volume": "卷七百三十七",
        "paragraphs": [
            "高却垣墙钥却门，监丞从此罢垂纶。",
            "池中鱼鳖应相贺，从此方知有主人。"
        ]
    },
    {
        "id": 36380,
        "title": "句",
        "author": "冯道",
        "volume": "卷七百三十七",
        "paragraphs": [
            "朝披四袄专藏手，夜覆三衾怕露头。（虏中大寒，",
            "牛头偏得赐，象笏更容持。（虏以道有重名，欲留之，",
            "牛头，皆殊礼也，道皆得之，以诗谢。以上见《丛苑》）",
            "已落地花方遣扫，未经霜草莫教锄。（《吟治圃》，",
            "视草北来唐学士，拥旄西去汉将军。（《同光中承旨卢",
            "质节制河中赠》，见《续翰林志》）"
        ]
    },
    {
        "id": 36381,
        "title": "后唐宗庙乐舞辞",
        "author": "卢文纪",
        "volume": "卷七百三十七",
        "paragraphs": [
            "仁君御宇，寰海谧清。运符武德，道协文明。",
            "九成式叙，百度惟成。金门积庆，玉叶传荣。"
        ]
    },
    {
        "id": 36382,
        "title": "后唐宗庙乐舞辞",
        "author": "崔居俭",
        "volume": "卷七百三十七",
        "paragraphs": [
            "艰难王业，返正皇唐。先天再造，却日重光。",
            "汉绍世祖，夏资少康。功成德茂，率祀无疆。"
        ]
    },
    {
        "id": 36383,
        "title": "春社从李昉乞酒",
        "author": "李涛1",
        "volume": "卷七百三十七",
        "paragraphs": [
            "社公今日没心情，为乞治聋酒一瓶。",
            "恼乱玉堂将欲遍，依稀巡到第三厅。"
        ]
    },
    {
        "id": 36384,
        "title": "句",
        "author": "李涛1",
        "volume": "卷七百三十七",
        "paragraphs": [
            "溪声长在耳，山色不离门。",
            "扫地树留影，拂床琴有声。",
            "一言寤主宁复听，三谏不从归去来。（《谏晋主不从作》，"
        ]
    },
    {
        "id": 36385,
        "title": "灵溪老松歌",
        "author": "卢士衡",
        "volume": "卷七百三十七",
        "paragraphs": [
            "灵溪古观坛西角，千尺鳞皴栋梁朴。横出一枝戛楼阁，",
            "有时风雨晦暝，摆撼若黑龙之腾跃。合生于象外峰峦，"
        ]
    },
    {
        "id": 36386,
        "title": "游灵溪观",
        "author": "卢士衡",
        "volume": "卷七百三十七",
        "paragraphs": [
            "云藏宝殿风尘外，粉壁松轩入看初。话久仙童颜色老，",
            "不为壮心降未得，便堪从此玩清虚。"
        ]
    },
    {
        "id": 36387,
        "title": "寄天台道友",
        "author": "卢士衡",
        "volume": "卷七百三十七",
        "paragraphs": [
            "相思遥指玉霄峰，怅望江山阻万重。会隔晓窗闻法鼓，",
            "且住人间行圣教，莫思天路便登龙。"
        ]
    },
    {
        "id": 36388,
        "title": "花落",
        "author": "卢士衡",
        "volume": "卷七百三十七",
        "paragraphs": [
            "迎风啸未已，和雨落谷谷。千枝与万枝，不如一竿竹。"
        ]
    },
    {
        "id": 36389,
        "title": "钟陵铁柱",
        "author": "卢士衡",
        "volume": "卷七百三十七",
        "paragraphs": [
            "千年埋没竟何为，变化宜将万物齐。",
            "安得风胡借方便，铸成神剑斩鲸鲵。"
        ]
    },
    {
        "id": 36390,
        "title": "僧房听雨",
        "author": "卢士衡",
        "volume": "卷七百三十七",
        "paragraphs": [
            "古寺松轩雨声别，寒窗听久诗魔发。",
            "记得年前在赤城，石楼梦觉三更雪。"
        ]
    },
    {
        "id": 36391,
        "title": "题牡丹",
        "author": "卢士衡",
        "volume": "卷七百三十七",
        "paragraphs": [
            "万叶红绡剪尽春，丹青任写不如真。",
            "风光九十无多日，难惜尊前折赠人。"
        ]
    },
    {
        "id": 36392,
        "title": "祖龙词",
        "author": "熊皦",
        "volume": "卷七百三十七",
        "paragraphs": [
            "平吞六国更何求，童女童男问十洲。",
            "沧海不回应怅望，始知徐福解风流。"
        ]
    },
    {
        "id": 36393,
        "title": "谪居海上",
        "author": "熊皦",
        "volume": "卷七百三十七",
        "paragraphs": [
            "家临泾水隔秦川，来往关河路八千。",
            "堪恨此身何处老，始皇桥畔又经年。"
        ]
    },
    {
        "id": 36394,
        "title": "冬日原居酬光上人见访",
        "author": "熊皎",
        "volume": "卷七百三十七",
        "paragraphs": [
            "吾道丧已久，吾师何此来。门无尘事闭，卷有国风开。",
            "野迥霜先白，庭荒叶自堆。寒暄吟罢后，犹喜话天台。"
        ]
    },
    {
        "id": 36395,
        "title": "早梅",
        "author": "熊皎",
        "volume": "卷七百三十七",
        "paragraphs": [
            "江南近腊时，已亚雪中枝。一夜欲开尽，百花犹未知。",
            "人情皆共惜，天意欲教迟。莫讶无浓艳，芳筵正好吹。"
        ]
    },
    {
        "id": 36396,
        "title": "怀三茅道友",
        "author": "熊皎",
        "volume": "卷七百三十七",
        "paragraphs": [
            "尘事何年解客嘲，十年容易到三茅。长思碧洞云窗下，",
            "杏坛仙侣应相笑，只为浮名未肯抛。"
        ]
    },
    {
        "id": 36397,
        "title": "赠胥尊师",
        "author": "熊皎",
        "volume": "卷七百三十七",
        "paragraphs": [
            "绿发童颜羽服轻，天台王屋几经行。云程去速因风起，",
            "他年华表重归日，却恐桑田已变更。"
        ]
    },
    {
        "id": 36398,
        "title": "句",
        "author": "熊皎",
        "volume": "卷七百三十七",
        "paragraphs": [
            "山前犹见月，陌上未逢人。",
            "果熟秋先落，禽寒夜未栖。",
            "深逢野草皆为药，静见樵人恐是仙。",
            "厌听啼鸟梦醒后，慵扫落花春尽时。",
            "废土有人耕不畏，古厅无讼醉何妨。"
        ]
    },
    {
        "id": 36399,
        "title": "塞上",
        "author": "赵延寿",
        "volume": "卷七百三十七",
        "paragraphs": [
            "黄沙风卷半空抛，云动阴山雪满郊。探水人回移帐就，",
            "占得高原肥草地，夜深生火折林梢。"
        ]
    },
    {
        "id": 36400,
        "title": "棋",
        "author": "高辇",
        "volume": "卷七百三十七",
        "paragraphs": [
            "野客围棋坐，支颐向暮秋。不言如守默，设计似平雠。",
            "决胜虽关勇，防危亦合忧。看他终一局，白却少年头。"
        ]
    },
    {
        "id": 36401,
        "title": "句",
        "author": "高辇",
        "volume": "卷七百三十七",
        "paragraphs": [
            "飘飘送下遥天雪，飒飒吹干旅舍烟。（《冬风》，"
        ]
    },
    {
        "id": 36402,
        "title": "与李专美",
        "author": "韩昭裔",
        "volume": "卷七百三十七",
        "paragraphs": [
            "昭裔登庸汝未登，凤池鸡树冷如冰。",
            "何如且作宣徽使，免被人呼粥饭僧。"
        ]
    },
    {
        "id": 36403,
        "title": "题龙窝洞",
        "author": "张仁溥",
        "volume": "卷七百三十七",
        "paragraphs": [
            "折花携酒看龙窝，镂玉长旌俊彦过。",
            "他日各为云外客，碧纱笼却又如何。"
        ]
    },
    {
        "id": 36404,
        "title": "留题座主和凝旧阁",
        "author": "李瀚1",
        "volume": "卷七百三十七",
        "paragraphs": [
            "座主登庸归凤阙，门生批诏立鼇头。",
            "玉堂旧阁多珍玩，可作西斋润笔不。"
        ]
    },
    {
        "id": 36405,
        "title": "题家园",
        "author": "杨昭俭",
        "volume": "卷七百三十七",
        "paragraphs": [
            "池莲憔悴无颜色，园竹低垂减翠阴。",
            "园竹池莲莫惆怅，相看恰似主人心。"
        ]
    },
    {
        "id": 36406,
        "title": "书从事厅屏上",
        "author": "刘坦",
        "volume": "卷七百三十七",
        "paragraphs": [
            "金殿试回新折桂，将军留辟向江城。",
            "思量一醉犹难得，辜负扬州管记名。"
        ]
    },
    {
        "id": 36407,
        "title": "题施璘画竹图",
        "author": "韦遵",
        "volume": "卷七百三十七",
        "paragraphs": [
            "枯箨危根缴石头，千竿交映近清流。",
            "堪珍仲宝穷幽笔，留得荆湘一片秋。"
        ]
    }
]