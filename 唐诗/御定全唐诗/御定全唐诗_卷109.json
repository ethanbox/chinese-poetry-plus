[
    {
        "id": 4571,
        "title": "朝退",
        "author": "李适之",
        "volume": "卷一百零九",
        "paragraphs": [
            "朱门长不闭，亲友恣相过。年今将半百，不乐复如何。"
        ]
    },
    {
        "id": 4572,
        "title": "罢相作",
        "author": "李适之",
        "volume": "卷一百零九",
        "paragraphs": [
            "避贤初罢相，乐圣且衔杯。为问门前客，今朝几个来。"
        ]
    },
    {
        "id": 4573,
        "title": "题汉州西湖",
        "author": "房管",
        "volume": "卷一百零九",
        "paragraphs": [
            "高流缠峻隅，城下缅丘墟。决渠信浩荡，潭岛成江湖。",
            "结宇依回渚，水中信可居。三伏气不蒸，四达暑自徂。",
            "同人千里驾，邻国五马车。月出共登舟，风生随所如。",
            "举麾指极浦，欲极更盘纡。缭绕各殊致，夜尽情有余。",
            "遭乱意不开，即理还暂祛。安得长晤语，使我忧更除。"
        ]
    },
    {
        "id": 4574,
        "title": "咏方圆动静",
        "author": "李泌",
        "volume": "卷一百零九",
        "paragraphs": [
            "方如行义，圆如用智。动如逞才，静如遂意。"
        ]
    },
    {
        "id": 4575,
        "title": "长歌行",
        "author": "李泌",
        "volume": "卷一百零九",
        "paragraphs": [
            "天覆吾，地载吾，天地生吾有意无。不然绝粒升天衢，",
            "一丈夫兮一丈夫，千生气志是良图。请君看取百年事，"
        ]
    },
    {
        "id": 4576,
        "title": "奉和圣制中和节曲江宴百僚",
        "author": "李泌",
        "volume": "卷一百零九",
        "paragraphs": [
            "风俗时有变，中和节惟新。轩车双阙下，宴会曲江滨。",
            "金石何铿锵，簪缨亦纷纶。皇恩降自天，品物感知春。",
            "慈恩匝寰瀛，歌咏同君臣。。"
        ]
    },
    {
        "id": 4577,
        "title": "奉和圣制，重阳赐会聊示所怀",
        "author": "李泌",
        "volume": "卷一百零九",
        "paragraphs": [
            "大唐造昌运，品物荷时成。乘秋逢令节，锡宴观群情。",
            "俯临秦山川，高会汉公卿。。",
            "未追赤松子，且泛黄菊英。赓歌圣人作，海内同休明。"
        ]
    },
    {
        "id": 4578,
        "title": "句",
        "author": "李泌",
        "volume": "卷一百零九",
        "paragraphs": [
            "青青东门柳，岁晏复憔悴。",
            "良弓摧折久，谁识是龙韬。",
            "旋沫翻成碧玉池，添酥散出琉璃眼。"
        ]
    },
    {
        "id": 4579,
        "title": "享太庙乐章：广运舞",
        "author": "郭子仪",
        "volume": "卷一百零九",
        "paragraphs": [
            "于赫皇祖，昭明有融。惟文之德，惟武之功。",
            "河海静谧，车书混同。虔恭孝飨，穆穆玄风。"
        ]
    },
    {
        "id": 4580,
        "title": "享太庙乐章：保大舞",
        "author": "郭子仪",
        "volume": "卷一百零九",
        "paragraphs": [
            "于穆文考，圣神昭彰。箫勺群慝，含光远方。",
            "万物茂遂，九夷宾王。愔愔云韶，德音不忘。"
        ]
    }
]