[
    {
        "id": 35904,
        "title": "酬友生早秋",
        "author": "唐求",
        "volume": "卷七百二十四",
        "paragraphs": [
            "彤云将欲罢，蝉柳响如秋。雾散九霄近，日程三伏愁。",
            "残阳宿雨霁，高浪碎沙沤。袪足余旬后，分襟任自由。"
        ]
    },
    {
        "id": 35905,
        "title": "晓发",
        "author": "唐求",
        "volume": "卷七百二十四",
        "paragraphs": [
            "旅馆候天曙，整车趋远程。几处晓钟断，半桥残月明。",
            "沙上鸟犹在，渡头人未行。去去古时道，马嘶三两声。"
        ]
    },
    {
        "id": 35906,
        "title": "客行",
        "author": "唐求",
        "volume": "卷七百二十四",
        "paragraphs": [
            "上山下山去，千里万里愁。树色野桥暝，雨声孤馆秋。",
            "南北眼前道，东西江畔舟。世人重金玉，无金徒远游。"
        ]
    },
    {
        "id": 35907,
        "title": "题郑处士隐居",
        "author": "唐求",
        "volume": "卷七百二十四",
        "paragraphs": [
            "不信最清旷，及来愁已空。数点石泉雨，一溪霜叶风。",
            "业在有山处，道成无事中。酌尽一尊酒，病夫颜亦红。"
        ]
    },
    {
        "id": 35908,
        "title": "古寺",
        "author": "唐求",
        "volume": "卷七百二十四",
        "paragraphs": [
            "路傍古时寺，寥落藏金容。破塔有寒草，坏楼无晓钟。",
            "乱纸失经偈，断碑分篆踪。日暮月光吐，绕门千树松。"
        ]
    },
    {
        "id": 35909,
        "title": "赠著上人",
        "author": "唐求",
        "volume": "卷七百二十四",
        "paragraphs": [
            "掩门江上住，尽日更无为。古木坐禅处，残星鸣磬时。",
            "水浇冰滴滴，珠数落累累。自有闲行伴，青藤杖一枝。"
        ]
    },
    {
        "id": 35910,
        "title": "马嵬感事",
        "author": "唐求",
        "volume": "卷七百二十四",
        "paragraphs": [
            "冷气生深殿，狼星渡远关。九城鼙鼓内，千骑道途间。",
            "凤髻随秋草，鸾舆入暮山。恨多留不得，悲泪满龙颜。"
        ]
    },
    {
        "id": 35911,
        "title": "赠行如上人",
        "author": "唐求",
        "volume": "卷七百二十四",
        "paragraphs": [
            "不知名利苦，念佛老岷峨。衲补云千片，香烧印一窠。",
            "恋山人事少，怜客道心多。日日斋钟后，高悬滤水罗。"
        ]
    },
    {
        "id": 35912,
        "title": "送友人归邛州",
        "author": "唐求",
        "volume": "卷七百二十四",
        "paragraphs": [
            "鹤鸣山下去，满箧荷瑶琨。放马荒田草，看碑古寺门。",
            "渐寒沙上雨，欲暝水边村。莫忘分襟处，梅花扑酒尊。"
        ]
    },
    {
        "id": 35913,
        "title": "和舒上人山居即事",
        "author": "唐求",
        "volume": "卷七百二十四",
        "paragraphs": [
            "败叶填溪路，残阳过野亭。仍弹一滴水，更读两张经。",
            "暝鸟烟中见，寒钟竹里听。不多山下去，人世尽膻腥。"
        ]
    },
    {
        "id": 35914,
        "title": "发邛州寄友人",
        "author": "唐求",
        "volume": "卷七百二十四",
        "paragraphs": [
            "茫茫驱一马，自叹又何之。出郭见山处，待船逢雨时。",
            "晓鸡鸣野店，寒叶堕秋枝。寂寞前程去，闲吟欲共谁。"
        ]
    },
    {
        "id": 35915,
        "title": "舟行夜泊夔州",
        "author": "唐求",
        "volume": "卷七百二十四",
        "paragraphs": [
            "维舟镜面中，迥对白盐峰。夜静沙堤月，天寒水寺钟。",
            "故园何日到，旧友几时逢。欲作还家梦，青山一万重。"
        ]
    },
    {
        "id": 35916,
        "title": "山东兰若遇静公夜归",
        "author": "唐求",
        "volume": "卷七百二十四",
        "paragraphs": [
            "松门一径微，苔滑往来稀。半夜闻钟后，浑身带雪归。",
            "问寒僧接杖，辨语犬衔衣。又是安禅去，呼童闭竹扉。"
        ]
    },
    {
        "id": 35917,
        "title": "边将",
        "author": "唐求",
        "volume": "卷七百二十四",
        "paragraphs": [
            "三千护塞儿，独自滞边陲。老向二毛见，秋从一叶知。",
            "地寒乡思苦，天暮角声悲。却被交亲笑，封侯未有期。"
        ]
    },
    {
        "id": 35918,
        "title": "秋寄□江舒公",
        "author": "唐求",
        "volume": "卷七百二十四",
        "paragraphs": [
            "故人何处望，秋色满江𣸣。入水溪虫乱，过桥山路分。",
            "鹤归松上月，僧入竹间云。莫惜中宵磬，从教梦里闻。"
        ]
    },
    {
        "id": 35919,
        "title": "题杨山人隐居",
        "author": "唐求",
        "volume": "卷七百二十四",
        "paragraphs": [
            "深山道者家，门户带烟霞。绿缀沿岩草，红飘落水花。",
            "半庭栽小树，一径扫平沙。往往溪边坐，持竿到日斜。"
        ]
    },
    {
        "id": 35920,
        "title": "夜上隐居寺",
        "author": "唐求",
        "volume": "卷七百二十四",
        "paragraphs": [
            "寻师拟学空，空住虎溪东。千里照山月，一枝惊鹤风。",
            "年如流去水，山似转来蓬。尽日都无事，安禅石窟中。"
        ]
    },
    {
        "id": 35921,
        "title": "友人见访不值因寄",
        "author": "唐求",
        "volume": "卷七百二十四",
        "paragraphs": [
            "门户寒江近，篱墙野树深。晚风摇竹影，斜日转山阴。",
            "砌觉披秋草，床惊倒古琴。更闻邻舍说，一只鹤来寻。"
        ]
    },
    {
        "id": 35922,
        "title": "涂次偶作",
        "author": "唐求",
        "volume": "卷七百二十四",
        "paragraphs": [
            "岁月客中销，崎岖力自招。问人寻野寺，牵马渡危桥。",
            "为雨疑天晚，因山觉路遥。前程何处是，一望又迢迢。"
        ]
    },
    {
        "id": 35923,
        "title": "送友人江行之庐山肄业",
        "author": "唐求",
        "volume": "卷七百二十四",
        "paragraphs": [
            "蜀国初开棹，庐峰拟拾萤。兽皮裁褥暖，莲叶制衣馨。",
            "楚水秋来碧，巫山雨后青。莫教衔凤诏，三度到中庭。"
        ]
    },
    {
        "id": 35924,
        "title": "山居偶作",
        "author": "唐求",
        "volume": "卷七百二十四",
        "paragraphs": [
            "趋名逐利身，终日走风尘。还到水边宅，却为山下人。",
            "僧教开竹户，客许戴纱巾。且喜琴书在，苏生未厌贫。"
        ]
    },
    {
        "id": 35925,
        "title": "赠道者",
        "author": "唐求",
        "volume": "卷七百二十四",
        "paragraphs": [
            "披霞戴鹿胎，岁月不能催。饭把琪花煮，衣将藕叶裁。",
            "鹤从归日养，松是小时栽。往往樵人见，溪边洗药来。"
        ]
    },
    {
        "id": 35926,
        "title": "邛州水亭夜宴送顾非熊之官",
        "author": "唐求",
        "volume": "卷七百二十四",
        "paragraphs": [
            "寂寞邛城夜，寒塘对庾楼。蜀关蝉已噪，秦树叶应秋。",
            "道路连天远，笙歌到晓愁。不堪分袂后，残月正如钩。"
        ]
    },
    {
        "id": 35927,
        "title": "题青城山范贤观",
        "author": "唐求",
        "volume": "卷七百二十四",
        "paragraphs": [
            "数里缘山不厌难，为寻真诀问黄冠。苔铺翠点仙桥滑，",
            "钟声已断泉声在，风动茅花月满坛。"
        ]
    },
    {
        "id": 35928,
        "title": "送僧讲罢归山",
        "author": "唐求",
        "volume": "卷七百二十四",
        "paragraphs": [
            "休将如意辩真空，吹尽天花任晓风。共看玉蟾三皎洁，",
            "依旧曹溪念经处，野泉声在草堂东。"
        ]
    },
    {
        "id": 35929,
        "title": "题友人寓居",
        "author": "唐求",
        "volume": "卷七百二十四",
        "paragraphs": [
            "寓居无不在天涯，莫恨秦关道路赊。缭绕城边山是蜀，",
            "何处一声金磬发，古松南畔有僧家。"
        ]
    },
    {
        "id": 35930,
        "title": "伤张玖秀才",
        "author": "唐求",
        "volume": "卷七百二十四",
        "paragraphs": [
            "铜梁剑阁几区区，十上探珠不见珠。卞玉影沈沙草暗，",
            "吴水楚山千万里，旅魂归到故乡无。"
        ]
    },
    {
        "id": 35931,
        "title": "题李少府别业",
        "author": "唐求",
        "volume": "卷七百二十四",
        "paragraphs": [
            "寻得仙家不姓梅，马嘶人语出尘埃。竹和庭上春烟动，",
            "何年亦作围棋伴，一到松间醉一回。"
        ]
    },
    {
        "id": 35932,
        "title": "赠楚公",
        "author": "唐求",
        "volume": "卷七百二十四",
        "paragraphs": [
            "曾闻半偈雪山中，贝叶翻时理尽通。般若恒添持戒力，",
            "长说满庭花色好，一枝红是一枝空。"
        ]
    },
    {
        "id": 35933,
        "title": "赠王山人",
        "author": "唐求",
        "volume": "卷七百二十四",
        "paragraphs": [
            "红藤一柱脚常轻，日日缘溪入谷行。山下有家身未老，",
            "知到蓬莱难再访，问何方法得长生。"
        ]
    },
    {
        "id": 35934,
        "title": "庭竹",
        "author": "唐求",
        "volume": "卷七百二十四",
        "paragraphs": [
            "月笼翠叶秋承露，风亚繁梢暝扫烟。",
            "知道雪霜终不变，永留寒色在庭前。"
        ]
    },
    {
        "id": 35935,
        "title": "题常乐寺",
        "author": "唐求",
        "volume": "卷七百二十四",
        "paragraphs": [
            "桂冷香闻十里间，殿台浑不似人寰。",
            "日斜回首江头望，一片晴云落后山。"
        ]
    },
    {
        "id": 35936,
        "title": "题刘炼师归山",
        "author": "唐求",
        "volume": "卷七百二十四",
        "paragraphs": [
            "风急云轻鹤背寒，洞天谁道却归难。",
            "千山万水瀛洲路，何处烟飞是醮坛。"
        ]
    },
    {
        "id": 35937,
        "title": "酬舒公见寄",
        "author": "唐求",
        "volume": "卷七百二十四",
        "paragraphs": [
            "无客不言云外见，为文长遣世间知。",
            "一声松径寒吟后，正是前山雪下时。"
        ]
    },
    {
        "id": 35938,
        "title": "巫山下作",
        "author": "唐求",
        "volume": "卷七百二十四",
        "paragraphs": [
            "细腰宫尽旧城摧，神女归山更不来。",
            "唯有楚江斜日里，至今犹自绕阳台。"
        ]
    },
    {
        "id": 35939,
        "title": "句",
        "author": "唐求",
        "volume": "卷七百二十四",
        "paragraphs": [
            "恰似有龙深处卧，被人惊起黑云生。（《临池洗砚》，"
        ]
    }
]