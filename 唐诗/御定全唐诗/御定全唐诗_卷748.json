[
    {
        "id": 36822,
        "title": "春闺辞二首",
        "author": "李中",
        "paragraphs": [
            "卷帘迟日暖，睡起思沉沉。辽海音尘远，春风旅馆深。",
            "疏篁留鸟语，曲砌转花阴。寄语长征客，流年不易禁。",
            "不得辽阳信，春心何以安。鸟啼窗树晓，梦断碧烟残。",
            "绿鉴开还懒，红颜驻且难。相思谁可诉，时取旧书看。"
        ],
        "volume": "卷七百四十八"
    },
    {
        "id": 36823,
        "title": "腊中作",
        "author": "李中",
        "paragraphs": [
            "冬至虽云远，浑疑朔漠中。劲风吹大野，密雪翳高空。",
            "泉冻如顽石，人藏类蛰虫。豪家应不觉，兽炭满炉红。"
        ],
        "volume": "卷七百四十八"
    },
    {
        "id": 36824,
        "title": "海城秋日书怀寄朐山孙明府",
        "author": "李中",
        "paragraphs": [
            "槐柳蝉声起渡头，海城孤客思悠悠。青云展志知何日，",
            "鸣琴良宰挥毫士，应笑蹉跎身未酬。"
        ],
        "volume": "卷七百四十八"
    },
    {
        "id": 36825,
        "title": "题柴司徒亭假山",
        "author": "李中",
        "paragraphs": [
            "叠石峨峨象翠微，远山魂梦便应稀。从教藓长添峰色，",
            "知君创得兹幽致，公退吟看到落晖。"
        ],
        "volume": "卷七百四十八"
    },
    {
        "id": 36826,
        "title": "都下寒食夜作",
        "author": "李中",
        "paragraphs": [
            "香尘未歇暝烟收，城满笙歌事胜游。",
            "自是离人睡长早，千家帘卷月当楼。"
        ],
        "volume": "卷七百四十八"
    },
    {
        "id": 36827,
        "title": "客中春思",
        "author": "李中",
        "paragraphs": [
            "又听黄鸟绵蛮，目断家乡未还。",
            "春水引将客梦，悠悠绕遍关山。"
        ],
        "volume": "卷七百四十八"
    },
    {
        "id": 36828,
        "title": "所思",
        "author": "李中",
        "paragraphs": [
            "门掩残花寂寂，帘垂斜月悠悠。",
            "纵有一庭萱草，何曾与我忘忧。"
        ],
        "volume": "卷七百四十八"
    },
    {
        "id": 36829,
        "title": "江馆秋思因成自勉",
        "author": "李中",
        "paragraphs": [
            "江边候馆幽，汀鸟暝烟收。客思虽悲月，诗魔又爱秋。",
            "声名都是幻，穷达未能忧。散逸怜渔父，波中漾小舟。"
        ],
        "volume": "卷七百四十八"
    },
    {
        "id": 36830,
        "title": "赠朐山杨宰",
        "author": "李中",
        "paragraphs": [
            "讼闲征赋毕，吏散卷帘时。听雨入秋竹，留僧覆旧棋。",
            "得诗书落叶，煮茗汲寒池。化俗功成后，烟霄会有期。"
        ],
        "volume": "卷七百四十八"
    },
    {
        "id": 36831,
        "title": "庐山",
        "author": "李中",
        "paragraphs": [
            "控压浔阳景，崔嵬古及今。势雄超地表，翠盛接天心。",
            "湓浦春烟列，星湾晚景沈。图经宜细览，题咏卒难任。",
            "靖节门遥对，庾公楼俯临。参差含积雪，隐映见归禽。",
            "峭拔推双剑，清虚数二林。白莲池宛在，翠辇事难寻。",
            "天近星河冷，龙归洞穴深。谷春攒锦绣，石润叠琼琳。",
            "玄鹤传仙拜，青猿伴客吟。泉通九江远，云出几州阴。",
            "冬有灵汤溢，夏无炎暑侵。他年如遂隐，五老是知音。"
        ],
        "volume": "卷七百四十八"
    },
    {
        "id": 36832,
        "title": "送孙霁书记赴寿阳辟命",
        "author": "李中",
        "paragraphs": [
            "辟命羡君赴，其如怆别情。酒阑汀树晚，帆展野风生。",
            "淮静寒烟敛，村遥夜火明。醉沈朐岭梦，吟达寿春城。",
            "旧友摇鞭接，元戎扫榻迎。雪晴莲幕启，云散桂山横。",
            "王粲从军画，陈琳草檄名。知君提健笔，重振此嘉声。"
        ],
        "volume": "卷七百四十八"
    },
    {
        "id": 36833,
        "title": "听蝉寄朐山孙明府",
        "author": "李中",
        "paragraphs": [
            "忽听新蝉发，客情其奈何。西风起槐柳，故国阻烟波。",
            "垄笛悲犹少，巴猿恨未多。不知陶靖节，还动此心么。"
        ],
        "volume": "卷七百四十八"
    },
    {
        "id": 36834,
        "title": "秋江夜泊寄刘钧正字",
        "author": "李中",
        "paragraphs": [
            "闲忆诗人思倍劳，维舟清夜泥风骚。鱼龙不动澄江远，",
            "此时吟苦君知否，双鬓从他有二毛。"
        ],
        "volume": "卷七百四十八"
    },
    {
        "id": 36835,
        "title": "赠朐山孙明府",
        "author": "李中",
        "paragraphs": [
            "县庭无事似山斋，满砌青青旋长苔。闲抚素琴曹吏散，",
            "几度访君留我醉，瓮香皆值酒新开。"
        ],
        "volume": "卷七百四十八"
    },
    {
        "id": 36836,
        "title": "赠海上书记张济员外",
        "author": "李中",
        "paragraphs": [
            "鹏霄休叹志难伸，贫病虽萦道且存。阮瑀不能专笔砚，",
            "剑有尘埃书有蠹，昔年心事共谁论。"
        ],
        "volume": "卷七百四十八"
    },
    {
        "id": 36837,
        "title": "对竹",
        "author": "李中",
        "paragraphs": [
            "懒穿幽径冲鸣鸟，忍踏清阴损翠苔。",
            "不似闭门欹枕听，秋声如雨入轩来。"
        ],
        "volume": "卷七百四十八"
    },
    {
        "id": 36838,
        "title": "送朐山孙明府赴寿阳幕府辟命",
        "author": "李中",
        "paragraphs": [
            "堪羡元戎虚右席，便承纶綍起金台。菊丛憔悴陶潜去，",
            "预愁别后相思处，月入闲窗远梦回。"
        ],
        "volume": "卷七百四十八"
    },
    {
        "id": 36839,
        "title": "经废宅",
        "author": "李中",
        "paragraphs": [
            "一梦奢华去不还，断墙花发岂堪看。",
            "玉纤素绠知何处，金井梧枯碧甃寒。"
        ],
        "volume": "卷七百四十八"
    },
    {
        "id": 36840,
        "title": "溪边吟",
        "author": "李中",
        "paragraphs": [
            "㶉𫛶双飞下碧流，蓼花苹穗正含秋。",
            "茜裙二八采莲去，笑冲微雨上兰舟。"
        ],
        "volume": "卷七百四十八"
    },
    {
        "id": 36841,
        "title": "得故人消息",
        "author": "李中",
        "paragraphs": [
            "多难分离久，相思每泪垂。梦归残月晓，信到落花时。",
            "未必乖良会，何当有后期。那堪楼上望，烟水接天涯。"
        ],
        "volume": "卷七百四十八"
    },
    {
        "id": 36842,
        "title": "芳草",
        "author": "李中",
        "paragraphs": [
            "二月正绵绵，离情被尔牵。四郊初过雨，万里正铺烟。",
            "眷恋残花惹，留连醉客眠。飘香是杜若，最忆楚江边。"
        ],
        "volume": "卷七百四十八"
    },
    {
        "id": 36843,
        "title": "江南春",
        "author": "李中",
        "paragraphs": [
            "千家事胜游，景物可忘忧。水国楼台晚，春郊烟雨收。",
            "鹧鸪啼竹树，杜若媚汀洲。永巷歌声远，王孙会莫愁。"
        ],
        "volume": "卷七百四十八"
    },
    {
        "id": 36844,
        "title": "悼亡",
        "author": "李中",
        "paragraphs": [
            "巷深芳草细，门静绿杨低。室迩人何处，花残月又西。",
            "武陵期已负，巫峡梦终迷。独立销魂久，双双好鸟啼。"
        ],
        "volume": "卷七百四十八"
    },
    {
        "id": 36845,
        "title": "春晏寄从弟德润",
        "author": "李中",
        "paragraphs": [
            "相思禁烟近，楼上动吟魂。水国春寒在，人家暮雨昏。",
            "朱桥通竹树，香径匝兰荪。安得吾宗会，高歌醉一尊。"
        ],
        "volume": "卷七百四十八"
    },
    {
        "id": 36846,
        "title": "赠致仕沈彬郎中",
        "author": "李中",
        "paragraphs": [
            "自言婚嫁毕，尘事不关心。老去诗魔在，春来酒病深。",
            "山翁期采药，海月伴鸣琴。多谢维舟处，相留接静吟。"
        ],
        "volume": "卷七百四十八"
    },
    {
        "id": 36847,
        "title": "忆溪居",
        "author": "李中",
        "paragraphs": [
            "竹轩临水静无尘，别后凫鹥入梦频。",
            "杜若菰蒲烟雨歇，一溪春色属何人。"
        ],
        "volume": "卷七百四十八"
    },
    {
        "id": 36848,
        "title": "登下蔡县楼",
        "author": "李中",
        "paragraphs": [
            "长涯烟水又含秋，吏散时时独上楼。",
            "信断兰台乡国远，依稀王粲在荆州。"
        ],
        "volume": "卷七百四十八"
    },
    {
        "id": 36849,
        "title": "下蔡春偶作",
        "author": "李中",
        "paragraphs": [
            "旅馆飘飘类断蓬，悠悠心绪有谁同。一宵风雨花飞后，",
            "采兰扇枕何时遂，洗虑焚香叩上穹。"
        ],
        "volume": "卷七百四十八"
    },
    {
        "id": 36850,
        "title": "再游洞神宫怀邵羽人有感",
        "author": "李中",
        "paragraphs": [
            "重向烟萝省旧游，因寻遗迹想浮丘。峰头鹤去三清远，",
            "自惭未得冲虚术，白发无情渐满头。"
        ],
        "volume": "卷七百四十八"
    },
    {
        "id": 36851,
        "title": "秋雨二首",
        "author": "李中",
        "paragraphs": [
            "飘洒当穷巷，苔深落叶铺。送寒来客馆，滴梦在庭梧。",
            "逼砌蛩声断，侵窗竹影孤。遥思渔叟兴，蓑笠在江湖。",
            "竟日声萧飒，兼风不暂阑。竹窗秋睡美，荻浦夜渔寒。",
            "地僻苔生易，林疏鸟宿难。谁知苦吟者，坐听一灯残。"
        ],
        "volume": "卷七百四十八"
    },
    {
        "id": 36852,
        "title": "经古观有感",
        "author": "李中",
        "paragraphs": [
            "古观寥寥枕碧溪，偶思前事立残晖。漆园化蝶名空在，",
            "回头因叹浮生事，梦里光阴疾若飞。"
        ],
        "volume": "卷七百四十八"
    },
    {
        "id": 36853,
        "title": "吉水春暮访蔡文庆处士留题",
        "author": "李中",
        "paragraphs": [
            "无事无忧鬓任苍，浊醪闲酌送韶光。溟蒙雨过池塘暖，",
            "恋君清话难留处，归路迢迢又夕阳。"
        ],
        "volume": "卷七百四十八"
    },
    {
        "id": 36854,
        "title": "烈祖孝高挽歌二首",
        "author": "李中",
        "paragraphs": [
            "谁解叩干关，音容去不还。位方尊北极，寿忽殒南山。",
            "凤辇应难问，龙髯不可攀。千秋遗恨处，云物锁桥山。",
            "仙驭归何处，苍苍问且难。华夷喧道德，陵垄葬衣冠。",
            "御水穿城咽，宫花泣露寒。九疑消息断，空望白云端。"
        ],
        "volume": "卷七百四十八"
    },
    {
        "id": 36855,
        "title": "赠海上观音院文依上人",
        "author": "李中",
        "paragraphs": [
            "烟霞海边寺，高卧出门慵。白日少来客，清风生古松。",
            "虚窗从燕入，坏屐任苔封。几度陪师话，相留到暮钟。"
        ],
        "volume": "卷七百四十八"
    },
    {
        "id": 36856,
        "title": "秋夕病中作",
        "author": "李中",
        "paragraphs": [
            "卧病当秋夕，悠悠枕上情。不堪抛月色，无计避虫声。",
            "煎药惟忧涩，停灯又怕明。晓临清鉴里，应有白髭生。"
        ],
        "volume": "卷七百四十八"
    },
    {
        "id": 36857,
        "title": "寄黄鹗秀才",
        "author": "李中",
        "paragraphs": [
            "长忆狂游日，惜春心恰同。预愁花片落，不遣酒壶空。",
            "草软眠难舍，莺娇听莫穷。如今千里隔，搔首对秋风。"
        ],
        "volume": "卷七百四十八"
    },
    {
        "id": 36858,
        "title": "春日书怀寄朐山孙明府",
        "author": "李中",
        "paragraphs": [
            "一作边城客，闲门两度春。莺花深院雨，书剑满床尘。",
            "紫阁期终负，青云道未伸。犹怜陶靖节，诗酒每相亲。"
        ],
        "volume": "卷七百四十八"
    },
    {
        "id": 36859,
        "title": "柴司徒宅牡丹",
        "author": "李中",
        "paragraphs": [
            "暮春栏槛有佳期，公子开颜乍拆时。翠幄密笼莺未识，",
            "只恐却随云雨去，来年还是动相思。"
        ],
        "volume": "卷七百四十八"
    },
    {
        "id": 36860,
        "title": "赠王道者",
        "author": "李中",
        "paragraphs": [
            "混俗从教鬓似银，世人无分得相亲。槎流海上波涛阔，",
            "仙家变化谁能测，只恐洪崖是此身。"
        ],
        "volume": "卷七百四十八"
    },
    {
        "id": 36861,
        "title": "春闺辞二首",
        "author": "李中",
        "paragraphs": [
            "尘昏菱鉴懒修容，双脸桃花落尽红。",
            "玉塞梦归残烛在，晓莺窗外啭梧桐。",
            "边无音信暗消魂，茜袖香裙积泪痕。",
            "海燕归来门半掩，悠悠花落又黄昏。"
        ],
        "volume": "卷七百四十八"
    },
    {
        "id": 36862,
        "title": "暮春怀故人",
        "author": "李中",
        "paragraphs": [
            "池馆寂寥三月尽，落花重叠盖莓苔。惜春眷恋不忍扫，",
            "琅玕绣段安可得，流水浮云共不回。"
        ],
        "volume": "卷七百四十八"
    },
    {
        "id": 36863,
        "title": "秋日登润州城楼",
        "author": "李中",
        "paragraphs": [
            "虚楼一望极封疆，积雨晴来野景长。水接海门铺远色，",
            "吟罢倚栏深有思，清风留我到斜阳。"
        ],
        "volume": "卷七百四十八"
    },
    {
        "id": 36864,
        "title": "晚春客次偶吟",
        "author": "李中",
        "paragraphs": [
            "暂驻征轮野店间，悠悠时节又春残。落花风急宿酲解，",
            "却怜村寺僧相引，闲上虚楼共倚栏。"
        ],
        "volume": "卷七百四十八"
    },
    {
        "id": 36865,
        "title": "对雨寄朐山林番明府",
        "author": "李中",
        "paragraphs": [
            "竟日如丝不暂停，莎阶闲听滴秋声。斜飘虚阁琴书润，",
            "遥知公退琴堂静，坐对萧骚饮兴生。"
        ],
        "volume": "卷七百四十八"
    },
    {
        "id": 36866,
        "title": "落花",
        "author": "李中",
        "paragraphs": [
            "残红引动诗魔，怀古牵情奈何。半落铜台月晓，",
            "谁见长门深锁，黄昏细雨相和。"
        ],
        "volume": "卷七百四十八"
    },
    {
        "id": 36867,
        "title": "燕",
        "author": "李中",
        "paragraphs": [
            "豪家五色泥香，衔得营巢太忙。",
            "喧觉佳人昼梦，双双犹在雕梁。"
        ],
        "volume": "卷七百四十八"
    },
    {
        "id": 36868,
        "title": "莺",
        "author": "李中",
        "paragraphs": [
            "羽毛特异诸禽，出谷堪听好音。",
            "薄暮欲栖何处，雨昏杨柳深深。"
        ],
        "volume": "卷七百四十八"
    },
    {
        "id": 36869,
        "title": "宿山中寺",
        "author": "李中",
        "paragraphs": [
            "寄宿深山寺，惟逢老病僧。风吹几世树，云暗暮秋灯。",
            "瞑目忘尘虑，谈空入上乘。明晨返名路，何计恋南能。"
        ],
        "volume": "卷七百四十八"
    },
    {
        "id": 36870,
        "title": "海上载笔依韵酬左偃见寄",
        "author": "李中",
        "paragraphs": [
            "都城分别后，海峤梦魂迷。吟兴疏烟月，边情起鼓鼙。",
            "戍旗风飐小，营柳雾笼低。草檄无余刃，难将阮瑀齐。"
        ],
        "volume": "卷七百四十八"
    },
    {
        "id": 36871,
        "title": "春晚招鲁从事",
        "author": "李中",
        "paragraphs": [
            "衮衮利名役，常嗟聚会稀。有心游好景，无术驻残晖。",
            "南陌草争茂，西园花乱飞。期君举杯酒，不醉莫言归。"
        ],
        "volume": "卷七百四十八"
    },
    {
        "id": 36872,
        "title": "和易秀才春日见寄",
        "author": "李中",
        "paragraphs": [
            "每恨多流落，吾徒不易亲。相逢千里客，共醉百花春。",
            "小槛山当面，闲阶柳拂尘。何时卜西上，明月桂枝新。"
        ],
        "volume": "卷七百四十八"
    },
    {
        "id": 36873,
        "title": "送黄秀才",
        "author": "李中",
        "paragraphs": [
            "雨余飞絮乱，相别思难任。酒罢河桥晚，帆开烟水深。",
            "蟾宫须展志，渔艇莫牵心。岐路从兹远，双鱼信勿沈。"
        ],
        "volume": "卷七百四十八"
    },
    {
        "id": 36874,
        "title": "庭竹",
        "author": "李中",
        "paragraphs": [
            "偶自山僧院，移归傍砌栽。好风终日起，幽鸟有时来。",
            "筛月牵诗兴，笼烟伴酒杯。南窗睡轻起，萧飒雨声回。"
        ],
        "volume": "卷七百四十八"
    },
    {
        "id": 36875,
        "title": "送戴秀才",
        "author": "李中",
        "paragraphs": [
            "已是殊乡客，送君重惨然。河桥乍分首，槐柳正鸣蝉。",
            "短棹离幽浦，孤帆触远烟。清朝重文物，变化莫迁延。"
        ],
        "volume": "卷七百四十八"
    },
    {
        "id": 36876,
        "title": "病中作",
        "author": "李中",
        "paragraphs": [
            "闲斋病初起，心绪复悠悠。开箧群书蠹，听蝉满树秋。",
            "诗魔还渐动，药债未能酬。为忆前山色，扶持上小楼。"
        ],
        "volume": "卷七百四十八"
    },
    {
        "id": 36877,
        "title": "离家",
        "author": "李中",
        "paragraphs": [
            "送别人归春日斜，独鞭羸马指天涯。",
            "月生江上乡心动，投宿匆忙近酒家。"
        ],
        "volume": "卷七百四十八"
    },
    {
        "id": 36878,
        "title": "村行",
        "author": "李中",
        "paragraphs": [
            "极目青青垄麦齐，野塘波阔下凫鹥。阳乌景暖林桑密，独立闲听戴胜啼。"
        ],
        "volume": "卷七百四十八"
    },
    {
        "id": 36879,
        "title": "献乔侍郎",
        "author": "李中",
        "paragraphs": [
            "位望谁能并，当年志已伸。人间传凤藻，天上演龙纶。",
            "贾马才无敌，褒雄誉益臻。除奸深系念，致主迥忘身。",
            "谏疏纵横上，危言果敢陈。忠贞虽贯世，消长岂由人。",
            "慷慨辞朝阙，迢遥涉路尘。千山明夕照，孤棹渡长津。",
            "杜宇声方切，江蓠色正新。卷舒唯合道，喜愠不劳神。",
            "禅客陪清论，渔翁作近邻。静吟穷野景，狂醉养天真。",
            "格论思名士，舆情渴直臣。九霄恩复降，比户意皆忻。",
            "却入鸳鸾序，终身顾问频。漏残丹禁晓，日暖玉墀春。",
            "鉴物心如水，忧时鬓若银。惟期康庶事，永要叙彝伦。",
            "贵贱知无间，孤寒必许亲。几多沈滞者，拭目望陶钧。"
        ],
        "volume": "卷七百四十八"
    },
    {
        "id": 36880,
        "title": "献中书张舍人",
        "author": "李中",
        "paragraphs": [
            "仙桂从攀后，人间播大名。飞腾谐素志，霄汉是前程。",
            "持宪威声振，司言品秩清。帘开春酒醒，月上草麻成。",
            "丹陛凌晨对，青云逐步生。照人裴玉莹，鉴物宪陂明。",
            "下直无他事，闲游恣逸情。林僧开户接，溪叟扫苔迎。",
            "煮茗山房冷，垂纶野艇轻。神清宜放旷，诗苦益纵横。",
            "余刃时皆仰，嘉谋众伫行。四方观启沃，毕竟念孤平。"
        ],
        "volume": "卷七百四十八"
    },
    {
        "id": 36881,
        "title": "海上和郎戬员外赴倅职",
        "author": "李中",
        "paragraphs": [
            "宋玉逢秋何起悲，新恩委寄好开眉。班升鸳鹭频经岁，",
            "一朝凤诏重征入，鹏化那教尺鷃知。"
        ],
        "volume": "卷七百四十八"
    },
    {
        "id": 36882,
        "title": "又送赴关",
        "author": "李中",
        "paragraphs": [
            "心似白云归帝乡，暂停良画别龚黄。烟波乍晓浮兰棹，",
            "想应敷对忠言后，不放乡云离太阳。"
        ],
        "volume": "卷七百四十八"
    },
    {
        "id": 36883,
        "title": "书郭判官幽斋壁",
        "author": "李中",
        "paragraphs": [
            "不妨公退尚清虚，创得幽斋兴有余。要引好风清户牖，",
            "更有野情堪爱处，石床苔藓似匡庐。"
        ],
        "volume": "卷七百四十八"
    },
    {
        "id": 36884,
        "title": "石棋局献时宰",
        "author": "李中",
        "paragraphs": [
            "得从岳叟诚堪重，却献皋夔事更宜。公退启枰书院静，",
            "预想幽窗风雨夜，一灯闲照覆图时。"
        ],
        "volume": "卷七百四十八"
    },
    {
        "id": 36885,
        "title": "海城秋夕寄怀舍弟",
        "author": "李中",
        "paragraphs": [
            "鸟栖庭树夜悠悠，枕上谁知泪暗流。千里梦魂迷旧业，",
            "早晚莱衣同著去，免悲流落在边州。"
        ],
        "volume": "卷七百四十八"
    },
    {
        "id": 36886,
        "title": "和夏侯秀才春日见寄",
        "author": "李中",
        "paragraphs": [
            "绵蛮黄鸟不堪听，触目离愁怕酒醒。云散碧山当晚槛，",
            "昼梦不成吟有兴，挥毫书在枕边屏。"
        ],
        "volume": "卷七百四十八"
    },
    {
        "id": 36887,
        "title": "送夏侯秀才",
        "author": "李中",
        "paragraphs": [
            "江村摇落暮蝉鸣，执手临岐动别情。古岸相看残照在，",
            "况是清朝至公在，预知乔木定迁莺。"
        ],
        "volume": "卷七百四十八"
    },
    {
        "id": 36888,
        "title": "江南重会友人感旧二首",
        "author": "李中",
        "paragraphs": [
            "江南重会面，聊话十年心。共立黄花畔，空惊素发侵。",
            "斜阳浮远水，归鸟下疏林。牵动诗魔处，凉风村落砧。",
            "长江落照天，物景似当年。忆昔携村酒，相将上钓船。",
            "狂歌红蓼岸，惊起白鸥眠。今日趋名急，临风一黯然。"
        ],
        "volume": "卷七百四十八"
    },
    {
        "id": 36889,
        "title": "己未岁冬捧宣头离下蔡",
        "author": "李中",
        "paragraphs": [
            "诏下如春煦，巢南志不违。空将感恩泪，滴尽冒寒衣。",
            "覆载元容善，形骸果得归。无心惭季路，负米觐亲闱。"
        ],
        "volume": "卷七百四十八"
    },
    {
        "id": 36890,
        "title": "哭舍弟二首",
        "author": "李中",
        "paragraphs": [
            "鸿雁离群后，成行忆日存。谁知归故里，只得奠吟魂。",
            "虫蠹书盈箧，人稀草拥门。从兹长恸后，独自奉晨昏。",
            "浮生多夭枉，惟尔最堪悲。同气未归日，慈亲临老时。",
            "旧诗传海峤，新冢枕江湄。遗稚呜呜处，黄昏绕𰬸帷。"
        ],
        "volume": "卷七百四十八"
    },
    {
        "id": 36891,
        "title": "书情寄诗友",
        "author": "李中",
        "paragraphs": [
            "默默谁知我，裴回野水边。诗情长若旧，吾事更无先。",
            "芳草人稀地，残阳雁过天。静思吟友外，此意复谁怜。"
        ],
        "volume": "卷七百四十八"
    },
    {
        "id": 36892,
        "title": "读蜀志",
        "author": "李中",
        "paragraphs": [
            "鼎分天地日，先主力元微。鱼水从相得，山河遂有归。",
            "任贤无间忌，报国尽神机。草昧争雄者，君臣似此稀。"
        ],
        "volume": "卷七百四十八"
    },
    {
        "id": 36893,
        "title": "献张拾遗",
        "author": "李中",
        "paragraphs": [
            "官资清贵近丹墀，性格孤高世所稀。金殿日开亲凤扆，",
            "献替频陈忠誉播，鹏霄万里展雄飞。"
        ],
        "volume": "卷七百四十八"
    },
    {
        "id": 36894,
        "title": "献中书汤舍人",
        "author": "李中",
        "paragraphs": [
            "庆云呈瑞为明时，演畅丝纶在紫微。銮殿对时亲舜日，",
            "隔座银屏看是设，一门清贵古今稀。"
        ],
        "volume": "卷七百四十八"
    },
    {
        "id": 36895,
        "title": "海上太守新创东亭",
        "author": "李中",
        "paragraphs": [
            "使君心智杳难同，选胜开亭景莫穷。高敞轩窗迎海月，",
            "满径苔纹疏雨后，入簷山色夕阳中。偏宜下榻延徐孺，"
        ],
        "volume": "卷七百四十八"
    },
    {
        "id": 36896,
        "title": "宫词二首",
        "author": "李中",
        "paragraphs": [
            "门锁帘垂月影斜，翠华咫尺隔天涯。",
            "香铺罗幌不成梦，背壁银缸落尽花。",
            "金波寒透水精帘，烧尽沈檀手自添。",
            "风递笙歌门已掩，翠华何处夜厌厌。"
        ],
        "volume": "卷七百四十八"
    },
    {
        "id": 36897,
        "title": "采莲女",
        "author": "李中",
        "paragraphs": [
            "晚凉含笑上兰舟，波底红妆影欲浮。",
            "陌上少年休植足，荷香深处不回头。"
        ],
        "volume": "卷七百四十八"
    },
    {
        "id": 36898,
        "title": "钟陵春思",
        "author": "李中",
        "paragraphs": [
            "沉沉楼影月当午，冉冉风香花正开。",
            "芳草迢迢满南陌，王孙何处不归来。"
        ],
        "volume": "卷七百四十八"
    },
    {
        "id": 36899,
        "title": "赠夏秀才",
        "author": "李中",
        "paragraphs": [
            "轩车紫陌竞寻春，独掩衡门病起身。步月怕伤三径藓，",
            "况是青云知己在，原思生计莫忧贫。"
        ],
        "volume": "卷七百四十八"
    },
    {
        "id": 36900,
        "title": "夏日书依上人壁",
        "author": "李中",
        "paragraphs": [
            "门外尘飞暑气浓，院中萧索似山中。",
            "最怜煮茗相留处，疏竹当轩一榻风。"
        ],
        "volume": "卷七百四十八"
    },
    {
        "id": 36901,
        "title": "下蔡春暮旅怀",
        "author": "李中",
        "paragraphs": [
            "柳过春霖絮乱飞，旅中怀抱独凄凄。月生淮上云初散，",
            "拜恩为养慈亲急，愿向明朝捧紫泥。"
        ],
        "volume": "卷七百四十八"
    },
    {
        "id": 36902,
        "title": "捧宣头许归侍养",
        "author": "李中",
        "paragraphs": [
            "泥书捧处圣恩新，许觐庭闱养二亲。",
            "蝼蚁至微宁足数，未知何处答穹旻。"
        ],
        "volume": "卷七百四十八"
    },
    {
        "id": 36903,
        "title": "途中作",
        "author": "李中",
        "paragraphs": [
            "烟波涉历指家林，欲到家林惧却深。",
            "得信慈亲疴瘵减，当时宽勉采兰心。"
        ],
        "volume": "卷七百四十八"
    },
    {
        "id": 36904,
        "title": "都下再会友人",
        "author": "李中",
        "paragraphs": [
            "谁言多难后，重会喜淹留。欲话关河梦，先惊鬓发秋。",
            "浮云空冉冉，远水自悠悠。多谢开青眼，携壶共上楼。"
        ],
        "volume": "卷七百四十八"
    }
]