[
    {
        "id": 24813,
        "title": "扬州三首",
        "author": "杜牧",
        "paragraphs": [
            "炀帝雷塘土，迷藏有旧楼。谁家唱水调，明月满扬州。",
            "骏马宜闲出，千金好旧游。喧阗醉年少，半脱紫茸裘。",
            "秋风放萤苑，春草斗鸡台。金络擎雕去，鸾环拾翠来。",
            "蜀船红锦重，越橐水沈堆。处处皆华表，淮王奈却回。",
            "街垂千步柳，霞映两重城。天碧台阁丽，风凉歌管清。",
            "纤腰间长袖，玉佩杂繁缨。拖轴诚为壮，豪华不可名。",
            "自是荒淫罪，何妨作帝京。"
        ],
        "volume": "卷五百二十二"
    },
    {
        "id": 24814,
        "title": "润州二首",
        "author": "杜牧",
        "paragraphs": [
            "句吴亭东千里秋，放歌曾作昔年游。青苔寺里无马迹，",
            "月明更想桓伊在，一笛闻吹出塞愁。",
            "谢脁诗中佳丽地，夫差传里水犀军。城高铁瓮横强弩，",
            "扬州尘土试回首，不惜千金借与君。"
        ],
        "volume": "卷五百二十二"
    },
    {
        "id": 24815,
        "title": "题扬州禅智寺",
        "author": "杜牧",
        "paragraphs": [
            "雨过一蝉噪，飘萧松桂秋。青苔满阶砌，白鸟故迟留。",
            "暮霭生深树，斜阳下小楼。谁知竹西路，歌吹是扬州。"
        ],
        "volume": "卷五百二十二"
    },
    {
        "id": 24816,
        "title": "西江怀古",
        "author": "杜牧",
        "paragraphs": [
            "上吞巴汉控潇湘，怒似连山净镜光。魏帝缝囊真戏剧，"
        ],
        "volume": "卷五百二十二"
    },
    {
        "id": 24817,
        "title": "江南怀古",
        "author": "杜牧",
        "paragraphs": [
            "车书混一业无穷，井邑山川今古同。",
            "戊辰年向金陵过，惆怅闲吟忆庾公。"
        ],
        "volume": "卷五百二十二"
    },
    {
        "id": 24818,
        "title": "江南春绝句",
        "author": "杜牧",
        "paragraphs": [
            "千里莺啼绿映红，水村山郭酒旗风。",
            "南朝四百八十寺，多少楼台烟雨中。"
        ],
        "volume": "卷五百二十二"
    },
    {
        "id": 24819,
        "title": "将赴宣州留题扬州禅智寺",
        "author": "杜牧",
        "paragraphs": [
            "故里溪头松柏双，来时尽日倚松窗。",
            "杜陵隋苑已绝国，秋晚南游更渡江。"
        ],
        "volume": "卷五百二十二"
    },
    {
        "id": 24820,
        "title": "题宣州开元寺水阁阁下宛溪夹溪居人",
        "author": "杜牧",
        "paragraphs": [
            "六朝文物草连空，天淡云闲今古同。鸟去鸟来山色里，",
            "惆怅无因见范蠡，参差烟树五湖东。"
        ],
        "volume": "卷五百二十二"
    },
    {
        "id": 24821,
        "title": "宣州送裴坦判官往舒州，时牧欲赴官归京",
        "author": "杜牧",
        "paragraphs": [
            "日暖泥融雪半销，行人芳草马声骄。九华山路云遮寺，",
            "同来不得同归去，故国逢春一寂寥。"
        ],
        "volume": "卷五百二十二"
    },
    {
        "id": 24822,
        "title": "句溪夏日送卢霈秀才归王屋山将欲赴举",
        "author": "杜牧",
        "paragraphs": [
            "野店正纷泊，茧蚕初引丝。行人碧溪渡，系马绿杨枝。",
            "苒苒迹始去，悠悠心所期。秋山念君别，惆怅桂花时。"
        ],
        "volume": "卷五百二十二"
    },
    {
        "id": 24823,
        "title": "自宣城赴官上京",
        "author": "杜牧",
        "paragraphs": [
            "潇洒江湖十过秋，酒杯无日不淹留。谢公城畔溪惊梦，",
            "尘冠挂却知闲事，终拟蹉跎访旧游。"
        ],
        "volume": "卷五百二十二"
    },
    {
        "id": 24824,
        "title": "春末题池州弄水亭",
        "author": "杜牧",
        "paragraphs": [
            "使君四十四，两佩左铜鱼。为吏非循吏，论书读底书。",
            "晚花红艳静，高树绿阴初。亭宇清无比，溪山画不如。",
            "嘉宾能啸咏，宫妓巧妆梳。逐日愁皆碎，随时醉有余。",
            "偃须求五鼎，陶只爱吾庐。趣向人皆异，贤豪莫笑渠。"
        ],
        "volume": "卷五百二十二"
    },
    {
        "id": 24825,
        "title": "登池州九峰楼寄张祜",
        "author": "杜牧",
        "paragraphs": [
            "百感中来不自由，角声孤起夕阳楼。碧山终日思无尽，",
            "谁人得似张公子，千首诗轻万户侯。"
        ],
        "volume": "卷五百二十二"
    },
    {
        "id": 24826,
        "title": "齐安郡晚秋",
        "author": "杜牧",
        "paragraphs": [
            "柳岸风来影渐疏，使君家似野人居。云容水态还堪赏，",
            "可怜赤壁争雄渡，唯有蓑翁坐钓鱼。"
        ],
        "volume": "卷五百二十二"
    },
    {
        "id": 24827,
        "title": "九日齐安登高",
        "author": "杜牧",
        "paragraphs": [
            "江涵秋影雁初飞，与客携壶上翠微。尘世难逢开口笑，",
            "古往今来只如此，牛山何必泪沾衣。"
        ],
        "volume": "卷五百二十二"
    },
    {
        "id": 24828,
        "title": "池州春送前进士蒯希逸",
        "author": "杜牧",
        "paragraphs": [
            "芳草复芳草，断肠还断肠。自然堪下泪，何必更残阳。",
            "楚岸千万里，燕鸿三两行。有家归不得，况举别君觞。"
        ],
        "volume": "卷五百二十二"
    },
    {
        "id": 24829,
        "title": "齐安郡中偶题二首",
        "author": "杜牧",
        "paragraphs": [
            "两竿落日溪桥上，半缕轻烟柳影中。",
            "多少绿荷相倚恨，一时回首背西风。",
            "秋声无不搅离心，梦泽蒹葭楚雨深。",
            "自滴阶前大梧叶，干君何事动哀吟。"
        ],
        "volume": "卷五百二十二"
    },
    {
        "id": 24830,
        "title": "齐安郡后池绝句",
        "author": "杜牧",
        "paragraphs": [
            "菱透浮萍绿锦池，夏莺千啭弄蔷薇。",
            "尽日无人看微雨，鸳鸯相对浴红衣。"
        ],
        "volume": "卷五百二十二"
    },
    {
        "id": 24831,
        "title": "题齐安城楼",
        "author": "杜牧",
        "paragraphs": [
            "呜咽江楼角一声，微阳潋潋落寒汀。",
            "不用凭阑苦回首，故乡七十五长亭。"
        ],
        "volume": "卷五百二十二"
    },
    {
        "id": 24832,
        "title": "池州李使君没后十一日处州新命始到后见归妓感而成诗",
        "author": "杜牧",
        "paragraphs": [
            "缙云新命诏初行，才是孤魂寿器成。黄壤不知新雨露，",
            "多少四年遗爱事，乡闾生子李为名。"
        ],
        "volume": "卷五百二十二"
    },
    {
        "id": 24833,
        "title": "见刘秀才与池州妓别",
        "author": "杜牧",
        "paragraphs": [
            "远风南浦万重波，未似生离别恨多。楚管能吹柳花怨，",
            "待得枚皋相见日，自应妆镜笑蹉跎。"
        ],
        "volume": "卷五百二十二"
    },
    {
        "id": 24834,
        "title": "池州废林泉寺",
        "author": "杜牧",
        "paragraphs": [
            "废寺林溪上，颓垣倚乱峰。看栖归树鸟，犹想过山钟。",
            "石路寻僧去，此生应不逢。"
        ],
        "volume": "卷五百二十二"
    },
    {
        "id": 24835,
        "title": "忆齐安郡",
        "author": "杜牧",
        "paragraphs": [
            "平生睡足处，云梦泽南州。一夜风欺竹，连江雨送秋。",
            "格卑常汩汩，力学强悠悠。终掉尘中手，潇湘钓漫流。"
        ],
        "volume": "卷五百二十二"
    },
    {
        "id": 24836,
        "title": "池州清溪",
        "author": "杜牧",
        "paragraphs": [
            "弄溪终日到黄昏，照数秋来白发根。",
            "何物赖君千遍洗，笔头尘土渐无痕。"
        ],
        "volume": "卷五百二十二"
    },
    {
        "id": 24837,
        "title": "游池州林泉寺金碧洞",
        "author": "杜牧",
        "paragraphs": [
            "袖拂霜林下石棱，潺湲声断满溪冰。",
            "携茶腊月游金碧，合有文章病茂陵。"
        ],
        "volume": "卷五百二十二"
    },
    {
        "id": 24838,
        "title": "即事",
        "author": "杜牧",
        "paragraphs": [
            "因思上党三年战，闲咏周公七月诗。竹帛未闻书死节，",
            "莫笑一麾东下计，满江秋浪碧参差。"
        ],
        "volume": "卷五百二十二"
    },
    {
        "id": 24839,
        "title": "赠李秀才",
        "author": "杜牧",
        "paragraphs": [
            "骨清年少眼如冰，凤羽参差五色层。",
            "天上麒麟时一下，人间不独有徐陵。"
        ],
        "volume": "卷五百二十二"
    },
    {
        "id": 24840,
        "title": "寄李起居四韵",
        "author": "杜牧",
        "paragraphs": [
            "楚女梅簪白雪姿，前溪碧水冻醪时。云罍心凸知难捧，",
            "自怜穷律穷途客，正怯孤灯一局棋。"
        ],
        "volume": "卷五百二十二"
    },
    {
        "id": 24841,
        "title": "题池州贵池亭",
        "author": "杜牧",
        "paragraphs": [
            "势比凌歊宋武台，分明百里远帆开。",
            "蜀江雪浪西江满，强半春寒去却来。"
        ],
        "volume": "卷五百二十二"
    },
    {
        "id": 24842,
        "title": "兰溪",
        "author": "杜牧",
        "paragraphs": [
            "兰溪春尽碧泱泱，映水兰花雨发香。",
            "楚国大夫憔悴日，应寻此路去潇湘。"
        ],
        "volume": "卷五百二十二"
    },
    {
        "id": 24843,
        "title": "睦州四韵",
        "author": "杜牧",
        "paragraphs": [
            "州在钓台边，溪山实可怜。有家皆掩映，无处不潺湲。",
            "好树鸣幽鸟，晴楼入野烟。残春杜陵客，中酒落花前。"
        ],
        "volume": "卷五百二十二"
    },
    {
        "id": 24844,
        "title": "秋晚早发新定",
        "author": "杜牧",
        "paragraphs": [
            "解印书千轴，重阳酒百缸。凉风满红树，晓月下秋江。",
            "岩壑会归去，尘埃终不降。悬缨未敢濯，严濑碧淙淙。"
        ],
        "volume": "卷五百二十二"
    },
    {
        "id": 24845,
        "title": "除官归京睦州雨霁",
        "author": "杜牧",
        "paragraphs": [
            "秋半吴天霁，清凝万里光。水声侵笑语，岚翠扑衣裳。",
            "远树疑罗帐，孤云认粉囊。溪山侵两越，时节到重阳。",
            "顾我能甘贱，无由得自强。误曾公触尾，不敢夜循墙。",
            "岂意笼飞鸟，还为锦帐郎。网今开傅燮，书旧识黄香。",
            "姹女真虚语，饥儿欲一行。浅深须揭厉，休更学张纲。"
        ],
        "volume": "卷五百二十二"
    },
    {
        "id": 24846,
        "title": "夜泊桐庐眠先寄苏台卢郎中",
        "author": "杜牧",
        "paragraphs": [
            "水槛桐庐馆，归舟系石根。笛吹孤戍月，犬吠隔溪村。",
            "十载违清裁，幽怀未一论。苏台菊花节，何处与开樽。"
        ],
        "volume": "卷五百二十二"
    },
    {
        "id": 24847,
        "title": "新转南曹未叙朝散初秋暑退出守吴兴书此篇以自见志",
        "author": "杜牧",
        "paragraphs": [
            "捧诏汀洲去，全家羽翼飞。喜抛新锦帐，荣借旧朱衣。",
            "且免材为累，何妨拙有机。宋株聊自守，鲁酒怕旁围。",
            "清尚宁无素，光阴亦未晞。一杯宽幕席，五字弄珠玑。",
            "越浦黄柑嫩，吴溪紫蟹肥。平生江海志，佩得左鱼归。"
        ],
        "volume": "卷五百二十二"
    },
    {
        "id": 24848,
        "title": "题白苹洲",
        "author": "杜牧",
        "paragraphs": [
            "山鸟飞红带，亭薇拆紫花。溪光初透彻，秋色正清华。",
            "静处知生乐，喧中见死夸。无多珪组累，终不负烟霞。"
        ],
        "volume": "卷五百二十二"
    },
    {
        "id": 24849,
        "title": "题茶山",
        "author": "杜牧",
        "paragraphs": [
            "山实东吴秀，茶称瑞草魁。剖符虽俗吏，修贡亦仙才。",
            "溪尽停蛮棹，旗张卓翠苔。柳村穿窈窕，松涧渡喧豗。",
            "等级云峰峻，宽平洞府开。拂天闻笑语，特地见楼台。",
            "泉嫩黄金涌，牙香紫璧裁。拜章期沃日，轻骑疾奔雷。",
            "舞袖岚侵涧，歌声谷答回。磬音藏叶鸟，雪艳照潭梅。",
            "好是全家到，兼为奉诏来。树阴香作帐，花径落成堆。",
            "景物残三月，登临怆一杯。重游难自克，俯首入尘埃。"
        ],
        "volume": "卷五百二十二"
    },
    {
        "id": 24850,
        "title": "茶山下作",
        "author": "杜牧",
        "paragraphs": [
            "春风最窈窕，日晓柳村西。娇云光占岫，健水鸣分溪。",
            "燎岩野花远，戛瑟幽鸟啼。把酒坐芳草，亦有佳人携。"
        ],
        "volume": "卷五百二十二"
    },
    {
        "id": 24851,
        "title": "入茶山下题水口草市绝句",
        "author": "杜牧",
        "paragraphs": [
            "倚溪侵岭多高树，夸酒书旗有小楼。",
            "惊起鸳鸯岂无恨，一双飞去却回头。"
        ],
        "volume": "卷五百二十二"
    },
    {
        "id": 24852,
        "title": "春日茶山病不饮酒，因呈宾客",
        "author": "杜牧",
        "paragraphs": [
            "笙歌登画船，十日清明前。山秀白云腻，溪光红粉鲜。",
            "欲开未开花，半阴半晴天。谁知病太守，犹得作茶仙。"
        ],
        "volume": "卷五百二十二"
    },
    {
        "id": 24853,
        "title": "不饮赠官妓",
        "author": "杜牧",
        "paragraphs": [
            "芳草正得意，汀洲日欲西。无端千树柳，更拂一条溪。",
            "几朵梅堪折，何人手好携。谁怜佳丽地，春恨却凄凄。"
        ],
        "volume": "卷五百二十二"
    },
    {
        "id": 24854,
        "title": "早春赠军事薛判官",
        "author": "杜牧",
        "paragraphs": [
            "雪后新正半，春来四刻长。晴梅朱粉艳，嫩水碧罗光。",
            "弦管开双调，花钿坐两行。唯君莫惜醉，认取少年场。"
        ],
        "volume": "卷五百二十二"
    },
    {
        "id": 24855,
        "title": "代吴兴妓春初寄薛军事",
        "author": "杜牧",
        "paragraphs": [
            "雾冷侵红粉，春阴扑翠钿。自悲临晓镜，谁与惜流年。",
            "柳暗霏微雨，花愁黯淡天。金钗有几只，抽当酒家钱。"
        ],
        "volume": "卷五百二十二"
    },
    {
        "id": 24856,
        "title": "八月十二日得替后移居霅溪馆，因题长句四韵",
        "author": "杜牧",
        "paragraphs": [
            "万家相庆喜秋成，处处楼台歌板声。千岁鹤归犹有恨，",
            "景物登临闲始见，愿为闲客此闲行。"
        ],
        "volume": "卷五百二十二"
    },
    {
        "id": 24857,
        "title": "初冬夜饮",
        "author": "杜牧",
        "paragraphs": [
            "淮阳多病偶求欢，客袖侵霜与烛盘。",
            "砌下梨花一堆雪，明年谁此凭阑干。"
        ],
        "volume": "卷五百二十二"
    },
    {
        "id": 24858,
        "title": "栽竹",
        "author": "杜牧",
        "paragraphs": [
            "本因遮日种，却似为溪移。历历羽林影，疏疏烟露姿。",
            "萧骚寒雨夜，敲劼晚风时。故国何年到，尘冠挂一枝。"
        ],
        "volume": "卷五百二十二"
    },
    {
        "id": 24859,
        "title": "梅",
        "author": "杜牧",
        "paragraphs": [
            "轻盈照溪水，掩敛下瑶台。妒雪聊相比，欺春不逐来。",
            "偶同佳客见，似为冻醪开。若在秦楼畔，堪为弄玉媒。"
        ],
        "volume": "卷五百二十二"
    },
    {
        "id": 24860,
        "title": "山石榴",
        "author": "杜牧",
        "paragraphs": [
            "似火山榴映小山，繁中能薄艳中闲。",
            "一朵佳人玉钗上，只疑烧却翠云鬟。"
        ],
        "volume": "卷五百二十二"
    },
    {
        "id": 24861,
        "title": "柳长句",
        "author": "杜牧",
        "paragraphs": [
            "日落水流西复东，春光不尽柳何穷。巫娥庙里低含雨，",
            "灞上汉南千万树，几人游宦别离中。"
        ],
        "volume": "卷五百二十二"
    },
    {
        "id": 24862,
        "title": "隋堤柳",
        "author": "杜牧",
        "paragraphs": [
            "夹岸垂杨三百里，只应图画最相宜。",
            "自嫌流落西归疾，不见东风二月时。"
        ],
        "volume": "卷五百二十二"
    },
    {
        "id": 24863,
        "title": "柳绝句",
        "author": "杜牧",
        "paragraphs": [
            "数树新开翠影齐，倚风情态被春迷。",
            "依依故国樊川恨，半掩村桥半掩溪。"
        ],
        "volume": "卷五百二十二"
    },
    {
        "id": 24864,
        "title": "独柳",
        "author": "杜牧",
        "paragraphs": [
            "含烟一株柳，拂地摇风久。佳人不忍折，怅望回纤手。"
        ],
        "volume": "卷五百二十二"
    },
    {
        "id": 24865,
        "title": "早雁",
        "author": "杜牧",
        "paragraphs": [
            "金河秋半虏弦开，云外惊飞四散哀。仙掌月明孤影过，",
            "莫厌潇湘少人处，水多菰米岸莓苔。"
        ],
        "volume": "卷五百二十二"
    },
    {
        "id": 24866,
        "title": "䴔䴖",
        "author": "杜牧",
        "paragraphs": [
            "芝茎抽绀趾，清唳掷金梭。日翅闲张锦，风池去罥罗。",
            "静眠依翠荇，暖戏折高荷。山阴岂无尔，茧字换群鹅。"
        ],
        "volume": "卷五百二十二"
    },
    {
        "id": 24867,
        "title": "鹦鹉",
        "author": "杜牧",
        "paragraphs": [
            "华堂日渐高，雕槛系红绦。故国陇山树，美人金剪刀。",
            "避笼交翠尾，罅嘴静新毛。不念三缄事，世途皆尔曹。"
        ],
        "volume": "卷五百二十二"
    },
    {
        "id": 24868,
        "title": "鹤",
        "author": "杜牧",
        "paragraphs": [
            "清音迎晓月，愁思立寒蒲。丹顶西施颊，霜毛四皓须。",
            "碧云行止躁，白鹭性灵粗。终日无群伴，溪边吊影孤。"
        ],
        "volume": "卷五百二十二"
    },
    {
        "id": 24869,
        "title": "鸦",
        "author": "杜牧",
        "paragraphs": [
            "扰扰复翻翻，黄昏飏冷烟。毛欺皇后发，声感楚姬弦。",
            "蔓垒盘风下，霜林接翅眠。只如西旅样，头白岂无缘。"
        ],
        "volume": "卷五百二十二"
    },
    {
        "id": 24870,
        "title": "鹭鸶",
        "author": "杜牧",
        "paragraphs": [
            "雪衣雪发青玉觜，群捕鱼儿溪影中。",
            "惊飞远映碧山去，一树梨花落晚风。"
        ],
        "volume": "卷五百二十二"
    },
    {
        "id": 24871,
        "title": "村舍燕",
        "author": "杜牧",
        "paragraphs": [
            "汉宫一百四十五，多下珠帘闭琐窗。",
            "何处营巢夏将半，茅簷烟里语双双。"
        ],
        "volume": "卷五百二十二"
    },
    {
        "id": 24872,
        "title": "归燕",
        "author": "杜牧",
        "paragraphs": [
            "画堂歌舞喧喧地，社去社来人不看。",
            "长是江楼使君伴，黄昏犹待倚阑干。"
        ],
        "volume": "卷五百二十二"
    },
    {
        "id": 24873,
        "title": "伤猿",
        "author": "杜牧",
        "paragraphs": [
            "独折南园一朵梅，重寻幽坎已生苔。",
            "无端晚吹惊高树，似袅长枝欲下来。"
        ],
        "volume": "卷五百二十二"
    },
    {
        "id": 24874,
        "title": "还俗老僧",
        "author": "杜牧",
        "paragraphs": [
            "雪发不长寸，秋寒力更微。独寻一径叶，犹挈衲残衣。",
            "日暮千峰里，不知何处归。"
        ],
        "volume": "卷五百二十二"
    },
    {
        "id": 24875,
        "title": "斫竹",
        "author": "杜牧",
        "paragraphs": [
            "寺废竹色死，宦家宁尔留。霜根渐随斧，风玉尚敲秋。",
            "江南苦吟客，何处送悠悠。"
        ],
        "volume": "卷五百二十二"
    },
    {
        "id": 24876,
        "title": "将赴湖州留题亭菊",
        "author": "杜牧",
        "paragraphs": [
            "陶菊手自种，楚兰心有期。遥知渡江日，正是撷芳时。"
        ],
        "volume": "卷五百二十二"
    },
    {
        "id": 24877,
        "title": "折菊",
        "author": "杜牧",
        "paragraphs": [
            "篱东菊径深，折得自孤吟。雨中衣半湿，拥鼻自知心。"
        ],
        "volume": "卷五百二十二"
    },
    {
        "id": 24878,
        "title": "云",
        "author": "杜牧",
        "paragraphs": [
            "尽日看云首不回，无心都大似无才。",
            "可怜光彩一片玉，万里晴天何处来。"
        ],
        "volume": "卷五百二十二"
    },
    {
        "id": 24879,
        "title": "醉后题僧院",
        "author": "杜牧",
        "paragraphs": [
            "离心忽忽复凄凄，雨晦倾瓶取醉泥。",
            "可羡高僧共心语，一如携稚往东西。"
        ],
        "volume": "卷五百二十二"
    },
    {
        "id": 24880,
        "title": "题禅院",
        "author": "杜牧",
        "paragraphs": [
            "觥船一棹百分空，十岁青春不负公。",
            "今日鬓丝禅榻畔，茶烟轻飏落花风。"
        ],
        "volume": "卷五百二十二"
    },
    {
        "id": 24881,
        "title": "哭李给事中敏",
        "author": "杜牧",
        "paragraphs": [
            "阳陵郭门外，陂阤丈五坟。九泉如结友，兹地好埋君。"
        ],
        "volume": "卷五百二十二"
    },
    {
        "id": 24882,
        "title": "黄州竹径斗",
        "author": "杜牧",
        "paragraphs": [
            "竹浊蟠小径，屈折斗蛇来。三年得归去，知绕几千回。"
        ],
        "volume": "卷五百二十二"
    },
    {
        "id": 24883,
        "title": "题敬爱寺楼",
        "author": "杜牧",
        "paragraphs": [
            "暮景千山雪，春寒百尺楼。独登还独下，谁会我悠悠。"
        ],
        "volume": "卷五百二十二"
    },
    {
        "id": 24884,
        "title": "送刘秀才归江陵",
        "author": "杜牧",
        "paragraphs": [
            "彩服鲜华觐渚宫，鲈鱼新熟别江东。刘郎浦夜侵船月，",
            "谁人世上为金口，借取明时一荐雄。"
        ],
        "volume": "卷五百二十二"
    },
    {
        "id": 24885,
        "title": "见吴秀才与池妓别，因成绝句",
        "author": "杜牧",
        "paragraphs": [
            "红烛短时羌笛怨，清歌咽处蜀弦高。",
            "万里分飞两行泪，满江寒雨正萧骚。"
        ],
        "volume": "卷五百二十二"
    },
    {
        "id": 24886,
        "title": "湖南正初招李郢秀才",
        "author": "杜牧",
        "paragraphs": [
            "行乐及时时已晚，对酒当歌歌不成。千里暮山重叠翠，",
            "看著白苹芽欲吐，雪舟相访胜闲行。"
        ],
        "volume": "卷五百二十二"
    },
    {
        "id": 24887,
        "title": "赠朱道灵",
        "author": "杜牧",
        "paragraphs": [
            "刘根丹篆三千字，郭璞青囊两卷书。",
            "朱渚矶南谢山北，白云深处有岩居。"
        ],
        "volume": "卷五百二十二"
    },
    {
        "id": 24888,
        "title": "屏风绝句",
        "author": "杜牧",
        "paragraphs": [
            "屏风周昉画纤腰，岁久丹青色半销。",
            "斜倚玉窗鸾发女，拂尘犹自妒娇娆。"
        ],
        "volume": "卷五百二十二"
    },
    {
        "id": 24889,
        "title": "哭韩绰",
        "author": "杜牧",
        "paragraphs": [
            "平明送葬上都门，绋翣交横逐去魂。",
            "归来冷笑悲身事，唤妇呼儿索酒盆。"
        ],
        "volume": "卷五百二十二"
    },
    {
        "id": 24890,
        "title": "新定途中",
        "author": "杜牧",
        "paragraphs": [
            "无端偶效张文纪，下杜乡园别五秋。",
            "重过江南更千里，万山深处一孤舟。"
        ],
        "volume": "卷五百二十二"
    },
    {
        "id": 24891,
        "title": "题新定八松院小石",
        "author": "杜牧",
        "paragraphs": [
            "雨滴珠玑碎，苔生紫翠重。故关何日到，且看小三峰。"
        ],
        "volume": "卷五百二十二"
    },
    {
        "id": 24892,
        "title": "往年随故府吴兴公夜泊芜湖口今赴官西去再宿芜湖感旧伤怀因成十六韵",
        "author": "杜牧",
        "paragraphs": [
            "南指陵阳路，东流似昔年。重恩山未答，双鬓雪飘然。",
            "数仞惭投迹，群公愧拍肩。驽骀蒙锦绣，尘土浴潺湲。",
            "郭隗黄金峻，虞卿白璧鲜。貔貅环玉帐，鹦鹉破蛮笺。",
            "极浦沈碑会，秋花落帽筵。旌旗明迥野，冠佩照神仙。",
            "筹划言何补，优容道实全。讴谣人扑地，鸡犬树连天。",
            "紫凤超如电，青襟散似烟。苍生未经济，坟草已芊绵。",
            "往事惟沙月，孤灯但客船。岘山云影畔，棠叶水声前。",
            "故国还归去，浮生亦可怜。高歌一曲泪，明日夕阳边。"
        ],
        "volume": "卷五百二十二"
    }
]