[
    {
        "id": 17050,
        "title": "山亭怀古",
        "author": "张弘靖",
        "paragraphs": [
            "丛石依古城，悬泉洒清池。高低袤丈内，衡霍相蔽亏。",
            "归田竟何因，为郡岂所宜。谁能辨人野，寄适聊在斯。"
        ],
        "volume": "卷三百六十六"
    },
    {
        "id": 17051,
        "title": "和张相公太原山亭怀古诗",
        "author": "韩察",
        "paragraphs": [
            "公府政多暇，思与仁智全。为山想岩穴，引水听潺湲。",
            "轩冕迹自逸，尘俗无由牵。苍生方瞩望，讵得赋归田。"
        ],
        "volume": "卷三百六十六"
    },
    {
        "id": 17052,
        "title": "和张相公太原山亭怀古诗",
        "author": "崔恭",
        "paragraphs": [
            "高情乐闲放，寄迹山水中。朝霞铺座右，虚白贮清风。",
            "潜窦激飞泉，石路跻且崇。步武有胜概，不与俗情同。"
        ],
        "volume": "卷三百六十六"
    },
    {
        "id": 17053,
        "title": "和张相公太原山亭怀古诗",
        "author": "陆瀍",
        "paragraphs": [
            "激水泻飞瀑，寄怀良在兹。如何谢安石，要结东山期。",
            "入座兰蕙馥，当轩松桂滋。于焉悟幽道，境寂心自怡。"
        ],
        "volume": "卷三百六十六"
    },
    {
        "id": 17054,
        "title": "和张相公太原亭怀古诗",
        "author": "胡证",
        "paragraphs": [
            "飞泉天台状，峭石蓬莱姿。潺湲与青翠，咫尺当幽奇。",
            "居然尽精道，得以书妍词。岂无他山胜，懿此清轩墀。"
        ],
        "volume": "卷三百六十六"
    },
    {
        "id": 17055,
        "title": "句",
        "author": "胡证",
        "paragraphs": [
            "诗书入京国，旌旆过乡关。（《因话录》云：证拜振武节",
            "度使，道河中。时赵宗儒为帅，证备桑梓礼入谒，"
        ],
        "volume": "卷三百六十六"
    },
    {
        "id": 17056,
        "title": "和太原山亭怀古诗",
        "author": "张贾",
        "paragraphs": [
            "中庭起崖谷，漱玉下涟漪。丹丘谁云远，寓象得心期。",
            "岂不贵钟鼎，至怀在希夷。唯当蓬莱阁，灵凤复来仪。"
        ],
        "volume": "卷三百六十六"
    },
    {
        "id": 17057,
        "title": "和裴司空答张秘书赠马诗",
        "author": "张贾",
        "paragraphs": [
            "阁下从容旧客卿，寄来骏马赏高情。任追烟景骑仍醉，",
            "须知上宰吹嘘意，送入天门上路行。"
        ],
        "volume": "卷三百六十六"
    },
    {
        "id": 17058,
        "title": "句",
        "author": "张贾",
        "paragraphs": [
            "夫子生知者，相期妙理中。。"
        ],
        "volume": "卷三百六十六"
    },
    {
        "id": 17059,
        "title": "吴兴三绝",
        "author": "张文规",
        "paragraphs": [
            "苹洲须觉池沼俗，苎布直胜罗纨轻。清风楼下草初出，"
        ],
        "volume": "卷三百六十六"
    },
    {
        "id": 17060,
        "title": "湖州贡焙新茶",
        "author": "张文规",
        "paragraphs": [
            "凤辇寻春半醉回，仙娥进水御帘开。",
            "牡丹花笑金钿动，传奏吴兴紫笋来。"
        ],
        "volume": "卷三百六十六"
    },
    {
        "id": 17061,
        "title": "句",
        "author": "张文规",
        "paragraphs": [
            "谁云隼旟吏，长对虎头岩。。"
        ],
        "volume": "卷三百六十六"
    }
]