[
    {
        "id": 29376,
        "title": "言怀",
        "author": "高骈",
        "paragraphs": [
            "恨乏平戎策，惭登拜将坛。手持金钺冷，身挂铁衣寒。",
            "主圣扶持易，恩深报效难。三边犹未静，何敢便休官。"
        ],
        "volume": "卷五百九十八"
    },
    {
        "id": 29377,
        "title": "寄鄠杜李遂良处士",
        "author": "高骈",
        "paragraphs": [
            "小隐堪忘世上情，可能休梦入重城。池边写字师前辈，",
            "春来不得山中信，尽日无人傍水行。"
        ],
        "volume": "卷五百九十八"
    },
    {
        "id": 29378,
        "title": "和王昭符进士赠洞庭赵先生",
        "author": "高骈",
        "paragraphs": [
            "为爱君山景最灵，角冠秋礼一坛星。药将鸡犬云间试，",
            "烟霞淡泊无人到，唯有渔翁过洞庭。"
        ],
        "volume": "卷五百九十八"
    },
    {
        "id": 29379,
        "title": "依韵奉酬李迪",
        "author": "高骈",
        "paragraphs": [
            "柳下官资颜子居，闲情入骨若为除。诗成斩将奇难敌，",
            "而今共饮醇滋味，消得揶揄势利疏。"
        ],
        "volume": "卷五百九十八"
    },
    {
        "id": 29380,
        "title": "留别彰德军从事范校书",
        "author": "高骈",
        "paragraphs": [
            "无金寄与白头亲，节概犹夸似古人。未出尘埃真落魄，",
            "匹马东归羡知己，燕王台上结交新。"
        ],
        "volume": "卷五百九十八"
    },
    {
        "id": 29381,
        "title": "途次内黄马病，寄僧舍呈诸友人",
        "author": "高骈",
        "paragraphs": [
            "官闲马病客深秋，肯学张衡咏四愁。红叶寺多诗景致，",
            "好与高阳结吟社，况无名迹达珠旒。"
        ],
        "volume": "卷五百九十八"
    },
    {
        "id": 29382,
        "title": "遣兴",
        "author": "高骈",
        "paragraphs": [
            "浮世忙忙蚁子群，莫嗔头上雪纷纷。沈忧万种与千种，",
            "醉乡日月终须觅，去作先生号白云。"
        ],
        "volume": "卷五百九十八"
    },
    {
        "id": 29383,
        "title": "南海神祠",
        "author": "高骈",
        "paragraphs": [
            "沧溟八千里，今古畏波涛。此日征南将，安然渡万艘。"
        ],
        "volume": "卷五百九十八"
    },
    {
        "id": 29384,
        "title": "送春",
        "author": "高骈",
        "paragraphs": [
            "水浅鱼争跃，花深鸟竞啼。春光看欲尽，判却醉如泥。"
        ],
        "volume": "卷五百九十八"
    },
    {
        "id": 29385,
        "title": "海翻",
        "author": "高骈",
        "paragraphs": [
            "几经人事变，又见海涛翻。徒起如山浪，何曾洗至冤。"
        ],
        "volume": "卷五百九十八"
    },
    {
        "id": 29386,
        "title": "筇竹杖寄僧",
        "author": "高骈",
        "paragraphs": [
            "坚轻筇竹杖，一枝有九节。寄与沃洲人，闲步青山月。"
        ],
        "volume": "卷五百九十八"
    },
    {
        "id": 29387,
        "title": "遣兴",
        "author": "高骈",
        "paragraphs": [
            "把盏非怜酒，持竿不为鱼。唯应嵇叔夜，似我性慵疏。"
        ],
        "volume": "卷五百九十八"
    },
    {
        "id": 29388,
        "title": "叹征人",
        "author": "高骈",
        "paragraphs": [
            "心坚胆壮箭头亲，十载沙场受苦辛。",
            "力尽路傍行不得，广张红旆是何人。"
        ],
        "volume": "卷五百九十八"
    },
    {
        "id": 29389,
        "title": "湘妃庙",
        "author": "高骈",
        "paragraphs": [
            "帝舜南巡去不还，二妃幽怨水云间。",
            "当时珠泪垂多少，直到如今竹尚斑。"
        ],
        "volume": "卷五百九十八"
    },
    {
        "id": 29390,
        "title": "赴安南却寄台司",
        "author": "高骈",
        "paragraphs": [
            "曾驱万马上天山，风去云回顷刻间。",
            "今日海门南面事，莫教还似凤林关。"
        ],
        "volume": "卷五百九十八"
    },
    {
        "id": 29391,
        "title": "闺怨",
        "author": "高骈",
        "paragraphs": [
            "人世悲欢不可知，夫君初破黑山归。",
            "如今又献征南策，早晚催缝带号衣。"
        ],
        "volume": "卷五百九十八"
    },
    {
        "id": 29392,
        "title": "马嵬驿",
        "author": "高骈",
        "paragraphs": [
            "玉颜虽掩马嵬尘，冤气和烟锁渭津。",
            "蝉鬓不随銮驾去，至今空感往来人。"
        ],
        "volume": "卷五百九十八"
    },
    {
        "id": 29393,
        "title": "宴犒蕃军有感",
        "author": "高骈",
        "paragraphs": [
            "蜀地恩留马嵬哭，烟雨蒙蒙春草绿。",
            "满眼由来是旧人，那堪更奏梁州曲。"
        ],
        "volume": "卷五百九十八"
    },
    {
        "id": 29394,
        "title": "寓怀",
        "author": "高骈",
        "paragraphs": [
            "关山万里恨难销，铁马金鞭出塞遥。",
            "为问昔时青海畔，几人归到凤林桥。"
        ],
        "volume": "卷五百九十八"
    },
    {
        "id": 29395,
        "title": "步虚词",
        "author": "高骈",
        "paragraphs": [
            "青溪道士人不识，上天下天鹤一只。",
            "洞门深锁碧窗寒，滴露研朱点周易。"
        ],
        "volume": "卷五百九十八"
    },
    {
        "id": 29396,
        "title": "赠歌者二首",
        "author": "高骈",
        "paragraphs": [
            "酒满金船花满枝，佳人立唱惨愁眉。",
            "一声直入青云去，多少悲欢起此时。",
            "公子邀欢月满楼，双成揭调唱伊州。",
            "便从席上风沙起，直到阳关水尽头。"
        ],
        "volume": "卷五百九十八"
    },
    {
        "id": 29397,
        "title": "入蜀",
        "author": "高骈",
        "paragraphs": [
            "万水千山音信希，空劳魂梦到京畿。",
            "漫天岭上频回首，不见虞封泪满衣。"
        ],
        "volume": "卷五百九十八"
    },
    {
        "id": 29398,
        "title": "边城听角",
        "author": "高骈",
        "paragraphs": [
            "席箕风起雁声秋，陇水边沙满目愁。",
            "三会五更欲吹尽，不知凡白几人头。"
        ],
        "volume": "卷五百九十八"
    },
    {
        "id": 29399,
        "title": "渭川秋望寄右军王特进",
        "author": "高骈",
        "paragraphs": [
            "长川终日碧潺湲，知道天河与地连。",
            "凭寄两行朝阙泪，愿随流入御沟泉。"
        ],
        "volume": "卷五百九十八"
    },
    {
        "id": 29400,
        "title": "山亭夏日",
        "author": "高骈",
        "paragraphs": [
            "绿树阴浓夏日长，楼台倒影入池塘。",
            "水精帘动微风起，满架蔷薇一院香。"
        ],
        "volume": "卷五百九十八"
    },
    {
        "id": 29401,
        "title": "蜀路感怀",
        "author": "高骈",
        "paragraphs": [
            "蜀山苍翠陇云愁，銮驾西巡陷几州。",
            "唯有萦回深涧水，潺湲不改旧时流。"
        ],
        "volume": "卷五百九十八"
    },
    {
        "id": 29402,
        "title": "残春遣兴",
        "author": "高骈",
        "paragraphs": [
            "画舸轻桡柳色新，摩诃池上醉青春。",
            "不辞不为青春醉，只恐莺花也怪人。"
        ],
        "volume": "卷五百九十八"
    },
    {
        "id": 29403,
        "title": "春日招宾",
        "author": "高骈",
        "paragraphs": [
            "花枝如火酒如饧，正好狂歌醉复醒。",
            "对酒看花何处好，延和阁下碧筠亭。"
        ],
        "volume": "卷五百九十八"
    },
    {
        "id": 29404,
        "title": "过天威径",
        "author": "高骈",
        "paragraphs": [
            "豺狼坑尽却朝天，战马休嘶瘴岭烟。",
            "归路崄巇今坦荡，一条千里直如弦。"
        ],
        "volume": "卷五百九十八"
    },
    {
        "id": 29405,
        "title": "对花呈幕中",
        "author": "高骈",
        "paragraphs": [
            "海棠初发去春枝，首唱曾题七字诗。",
            "今日能来花下饮，不辞频把使头旗。"
        ],
        "volume": "卷五百九十八"
    },
    {
        "id": 29406,
        "title": "寄题罗浮别业",
        "author": "高骈",
        "paragraphs": [
            "不将真性染埃尘，为有烟霞伴此身。",
            "带日长江好归信，博罗山下碧桃春。"
        ],
        "volume": "卷五百九十八"
    },
    {
        "id": 29407,
        "title": "塞上曲二首",
        "author": "高骈",
        "paragraphs": [
            "二年边戍绝烟尘，一曲河湾万恨新。",
            "从此凤林关外事，不知谁是苦心人。",
            "陇上征夫陇下魂，死生同恨汉将军。",
            "不知万里沙场苦，空举平安火入云。"
        ],
        "volume": "卷五百九十八"
    },
    {
        "id": 29408,
        "title": "广陵宴次戏简幕宾",
        "author": "高骈",
        "paragraphs": [
            "一曲狂歌酒百分，蛾眉画出月争新。",
            "将军醉罢无余事，乱把花枝折赠人。"
        ],
        "volume": "卷五百九十八"
    },
    {
        "id": 29409,
        "title": "安南送曹别敕归朝",
        "author": "高骈",
        "paragraphs": [
            "云水苍茫日欲收，野烟深处鹧鸪愁。",
            "知君万里朝天去，为说征南已五秋。"
        ],
        "volume": "卷五百九十八"
    },
    {
        "id": 29410,
        "title": "对雪",
        "author": "高骈",
        "paragraphs": [
            "六出飞花入户时，坐看青竹变琼枝。",
            "如今好上高楼望，盖尽人间恶路岐。"
        ],
        "volume": "卷五百九十八"
    },
    {
        "id": 29411,
        "title": "访隐者不遇",
        "author": "高骈",
        "paragraphs": [
            "落花流水认天台，半醉闲吟独自来。",
            "惆怅仙翁何处去，满庭红杏碧桃开。"
        ],
        "volume": "卷五百九十八"
    },
    {
        "id": 29412,
        "title": "赴西川途经虢县作",
        "author": "高骈",
        "paragraphs": [
            "亚夫重过柳营门，路指岷峨隔暮云。",
            "红额少年遮道拜，殷勤认得旧将军。"
        ],
        "volume": "卷五百九十八"
    },
    {
        "id": 29413,
        "title": "锦城写望",
        "author": "高骈",
        "paragraphs": [
            "蜀江波影碧悠悠，四望烟花匝郡楼。",
            "不会人家多少锦，春来尽挂树梢头。"
        ],
        "volume": "卷五百九十八"
    },
    {
        "id": 29414,
        "title": "太公庙",
        "author": "高骈",
        "paragraphs": [
            "青山长在境长新，寂寞持竿一水滨。",
            "及得王师身已老，不知辛苦为何人。"
        ],
        "volume": "卷五百九十八"
    },
    {
        "id": 29415,
        "title": "边方春兴",
        "author": "高骈",
        "paragraphs": [
            "草色青青柳色浓，玉壶倾酒满金钟。",
            "笙歌嘹亮随风去，知尽关山第几重。"
        ],
        "volume": "卷五百九十八"
    },
    {
        "id": 29416,
        "title": "塞上寄家兄",
        "author": "高骈",
        "paragraphs": [
            "棣萼分张信使希，几多乡泪湿征衣。",
            "笳声未断肠先断，万里胡天鸟不飞。"
        ],
        "volume": "卷五百九十八"
    },
    {
        "id": 29417,
        "title": "写怀二首",
        "author": "高骈",
        "paragraphs": [
            "渔竿消日酒消愁，一醉忘情万事休。",
            "却恨韩彭兴汉室，功成不向五湖游。",
            "花满西园月满池，笙歌摇曳画船移。",
            "如今暗与心相约，不动征旗动酒旗。"
        ],
        "volume": "卷五百九十八"
    },
    {
        "id": 29418,
        "title": "池上送春",
        "author": "高骈",
        "paragraphs": [
            "持竿闲坐思沉吟，钓得江鳞出碧浔。",
            "回首看花花欲尽，可怜寥落送春心。"
        ],
        "volume": "卷五百九十八"
    },
    {
        "id": 29419,
        "title": "南征叙怀",
        "author": "高骈",
        "paragraphs": [
            "万里驱兵过海门，此生今日报君恩。",
            "回期直待烽烟静，不遣征衣有泪痕。"
        ],
        "volume": "卷五百九十八"
    },
    {
        "id": 29420,
        "title": "风筝",
        "author": "高骈",
        "paragraphs": [
            "夜静弦声响碧空，宫商信任往来风。",
            "依稀似曲才堪听，又被移将别调中。"
        ],
        "volume": "卷五百九十八"
    },
    {
        "id": 29421,
        "title": "平流园席上",
        "author": "高骈",
        "paragraphs": [
            "画舸摇烟水满塘，柳丝轻软小桃香。",
            "却缘龙节为萦绊，好是狂时不得狂。"
        ],
        "volume": "卷五百九十八"
    },
    {
        "id": 29422,
        "title": "闻河中王铎加都统",
        "author": "高骈",
        "paragraphs": [
            "炼汞烧铅四十年，至今犹在药炉前。",
            "不知子晋缘何事，只学吹箫便得仙。"
        ],
        "volume": "卷五百九十八"
    },
    {
        "id": 29423,
        "title": "句",
        "author": "高骈",
        "paragraphs": [
            "人间无限伤心事，不得尊前折一枝。",
            "满宫多少承恩者，似有容华妾也无。",
            "满身珠翠将何用，唯与豪家拂象床。",
            "何人种得西施花，千古春风开不尽。"
        ],
        "volume": "卷五百九十八"
    }
]