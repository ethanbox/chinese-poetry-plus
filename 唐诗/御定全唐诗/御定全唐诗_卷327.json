[
    {
        "id": 15264,
        "title": "德宗神武孝文皇帝挽歌词三首",
        "author": "权德舆",
        "paragraphs": [
            "复露雍熙运，澄清教化源。赓歌凝庶绩，羽舞被深恩。",
            "纂业光文祖，贻谋属孝孙。恭闻留末命，犹是爱元元。",
            "梯航来万国，玉帛庆三朝。湛露恩方浃，熏风曲正调。",
            "晏车悲卤簿，广乐遏箫韶。最怆号弓处，龙髯上紫霄。",
            "常时柏梁宴，今日谷林归。玉斝恩波遍，灵辒烟雨霏。",
            "乔山森羽骑，渭水拥旌旗。仙驭何由见，耘田鸟自飞。"
        ],
        "volume": "卷三百二十七"
    },
    {
        "id": 15265,
        "title": "顺宗至德大安孝皇帝挽歌三首",
        "author": "权德舆",
        "paragraphs": [
            "十叶开昌运，三辰丽德音。荐功期瘗玉，昭俭每捐金。",
            "解泽皇风遍，虞泉白日沈。仍闻起居注，焚奏感人心。",
            "孝理本忧勤，玄功在啬神。睿图传上嗣，寿酒比家人。",
            "仙驭三清远，行宫万象新。小臣司吉从，还扈属车尘。",
            "候晓传清跸，迎风引彩旒。共瞻宫辂出，遥想望陵愁。",
            "弓剑随云气，衣冠奉月游。空余驾龙处，摇落鼎湖秋。"
        ],
        "volume": "卷三百二十七"
    },
    {
        "id": 15266,
        "title": "昭德皇后挽歌词",
        "author": "权德舆",
        "paragraphs": [
            "淮水源流远，涂山礼命升。往年求故剑，今夕祔初陵。",
            "鸾镜金波涩，翚衣玉彩凝。千年子孙庆，孝理在蒸蒸。"
        ],
        "volume": "卷三百二十七"
    },
    {
        "id": 15267,
        "title": "大行皇太后挽歌词三首",
        "author": "权德舆",
        "paragraphs": [
            "筮水灵源浚，因山祔礼崇。从龙开ek路，合璧向方中。",
            "殿帐金根出，𫷷衣玉座空。唯余文母化，阴德满公宫。",
            "配礼归清庙，灵仪出直城。九虞宁厚载，一惠易尊名。",
            "晓漏铜壶涩，秋风羽翣轻。容车攀望处，孺慕切皇情。",
            "哀笳出长信，宝剑入延津。呜咽宫车进，凄凉祠殿新。",
            "青乌灵兆久，白燕瑞书频。从此山园夕，金波照玉尘。"
        ],
        "volume": "卷三百二十七"
    },
    {
        "id": 15268,
        "title": "惠昭皇太子挽歌词二首",
        "author": "权德舆",
        "paragraphs": [
            "前星落庆霄，薤露逐晨飙。宫仗黄麾出，仙游紫府遥。",
            "空嗟凤吹去，无复鸡鸣朝。今夜西园月，重轮更寂寥。",
            "东朝闻楚挽，羽翿依稀转。天归京兆新，日与长安远。",
            "兰芳落故殿，桂影销空苑。骑吹咽不前，风悲九旗卷。"
        ],
        "volume": "卷三百二十七"
    },
    {
        "id": 15269,
        "title": "赠文敬太子挽歌词二首",
        "author": "权德舆",
        "paragraphs": [
            "磐石公封重，瑶山赠礼尊。归全荣备物，乐善积深恩。",
            "雁沼寒波咽，鸾旌夕吹翻。唯余西靡树，千古霸陵原。",
            "铜壶晓漏初，羽翣拥涂车。方外留鸿宝，人间得善书。",
            "清笳悲画绶，朱邸散长裾。还似缑山驾，飘飘向碧虚。"
        ],
        "volume": "卷三百二十七"
    },
    {
        "id": 15270,
        "title": "赠郑国庄穆公主挽歌二首",
        "author": "权德舆",
        "paragraphs": [
            "追饰崇汤沐，遗芳蔼禁闱。秋原森羽卫，夜壑掩容辉。",
            "睿藻悲难尽，公宫望不归。笳箫向烟雾，疑是彩鸾飞。",
            "旧馆闭平阳，容车启寿堂。霜凝蕣英落，风度薤歌长。",
            "淑德图书在，皇慈礼命彰。凄凉霸川曲，垄树已成行。"
        ],
        "volume": "卷三百二十七"
    },
    {
        "id": 15271,
        "title": "赠魏国宪穆公主挽歌词二首",
        "author": "权德舆",
        "paragraphs": [
            "汉制荣车服，周诗美肃雍。礼尊同姓主，恩锡大名封。",
            "外馆留图史，阴堂闭德容。睿词悲薤露，千古仰芳踪。",
            "秦楼晓月残，卤簿列材官。红绶兰桂歇，粉田风露寒。",
            "凝笳悲驷马，清镜掩孤鸾。湣册徽音在，都人雪涕看。"
        ],
        "volume": "卷三百二十七"
    },
    {
        "id": 15272,
        "title": "赠梁国惠康公主挽歌词二首",
        "author": "权德舆",
        "paragraphs": [
            "外馆嫔仪贵，中参睿渥深。初笄横白玉，盛服镂黄金。",
            "风度箫声远，河低婺彩沈。夜台留册谥，凄怆即徽音。",
            "杳霭异湘川，飘飖驾紫烟。凤楼人已去，鸾镜月空悬。",
            "雾湿汤沐地，霜凝脂粉田。音容无处所，应在玉皇前。"
        ],
        "volume": "卷三百二十七"
    },
    {
        "id": 15273,
        "title": "故太尉兼中书令赠太师西平王挽词",
        "author": "权德舆",
        "paragraphs": [
            "翊戴推元老，谋猷合大君。河山封故地，金石表新坟。",
            "剑履归长夜，笳箫咽暮云。还经誓师处，薤露不堪闻。"
        ],
        "volume": "卷三百二十七"
    },
    {
        "id": 15274,
        "title": "故司徒兼侍中赠太傅北平王挽词",
        "author": "权德舆",
        "paragraphs": [
            "授律勋庸盛，居中鼎鼐和。佐时调四气，尽力净三河。",
            "忽访天京兆，空传汉伏波。今朝麟阁上，偏轸圣情多。"
        ],
        "volume": "卷三百二十七"
    },
    {
        "id": 15275,
        "title": "奉和礼部尚书酬杨著作竹亭歌",
        "author": "权德舆",
        "paragraphs": [
            "直城朱户相逦连，九逵丹毂声阗阗。春官自有花源赏，",
            "烟销雨过看不足，晴翠鲜飙逗深谷。独谣一曲泛流霞，",
            "虚斋寂寂清籁吟，幽涧纷纷杂英坠。家承麟趾贵，",
            "风入松，云归栋，鸿飞灭处犹目送。蝶舞闲时梦忽成，"
        ],
        "volume": "卷三百二十七"
    },
    {
        "id": 15276,
        "title": "奉和张仆射朝天行",
        "author": "权德舆",
        "paragraphs": [
            "元侯重寄贞师律，三郡四封今静谧。丹毂常思阙下来，",
            "周王致理称申甫，今日贤臣见明主。拜恩稽首纷无已，",
            "昔岁褒衣梁甫吟，当时已有致君心。专城一鼓妖氛静，",
            "仙酝尝分玉斝浓，御闲更辍金羁骏。元正前殿朝君臣，",
            "万年枝上东风早，佩玉晨趋光景好。涂山已见首诸侯，",
            "雄词乐职波涛阔，旷度交欢云雾披。自古全才贵文武，"
        ],
        "volume": "卷三百二十七"
    },
    {
        "id": 15277,
        "title": "和李中丞慈恩寺清上人院牡丹花歌",
        "author": "权德舆",
        "paragraphs": [
            "澹荡韶光三月中，牡丹偏自占春风。时过宝地寻香径，",
            "擢秀全胜珠树林，结根幸在青莲域。艳蕊鲜房次第开，",
            "独坐南台时共美，闲行古刹情何已。花间一曲奏阳春，"
        ],
        "volume": "卷三百二十七"
    },
    {
        "id": 15278,
        "title": "锡杖歌送明楚上人归佛川",
        "author": "权德舆",
        "paragraphs": [
            "上人远自西天竺，头陀行遍国朝寺。口翻贝叶古字经，",
            "乍来松径风更寒，遥映霜天月成魄。后夜空山禅诵时，",
            "佛川此去何时回，应真莫便游天台。"
        ],
        "volume": "卷三百二十七"
    },
    {
        "id": 15279,
        "title": "马秀才草书歌",
        "author": "权德舆",
        "paragraphs": [
            "伯英草圣称绝伦，后来学者无其人。白眉年少未弱冠，",
            "犹轻昔日墨池学，未许前贤团扇书。艳彩芳姿相点缀，",
            "有时当暑如清秋，满堂风雨寒飕飕。乍疑崩崖瀑水落，",
            "忆昔谢安问献之，时人虽见那得知。"
        ],
        "volume": "卷三百二十七"
    },
    {
        "id": 15280,
        "title": "离合诗赠张监阁老",
        "author": "权德舆",
        "paragraphs": [
            "黄叶从风散，暗嗟时节换。忽见鬓边霜，勿辞林下觞。",
            "躬行君子道，身负芳名早。帐殿汉官仪，巾车塞垣草。",
            "交情剧断金，文律每招寻。始知蓬山下，如见古人心。"
        ],
        "volume": "卷三百二十七"
    },
    {
        "id": 15281,
        "title": "春日雪酬潘孟阳回文",
        "author": "权德舆",
        "paragraphs": [
            "酒杯春醉好，飞雪晚庭闲。久忆同前赏，中林对远山。"
        ],
        "volume": "卷三百二十七"
    },
    {
        "id": 15282,
        "title": "五杂组",
        "author": "权德舆",
        "paragraphs": [
            "五杂组，旗亭客。往复还，城南陌。不得已，天涯谪。"
        ],
        "volume": "卷三百二十七"
    },
    {
        "id": 15283,
        "title": "数名诗",
        "author": "权德舆",
        "paragraphs": [
            "一区扬雄宅，恬然无所欲。二顷季子田，岁晏常自足。",
            "三端固为累，事物反徽束。四体苟不勤，安得丰菽粟。",
            "五侯诚𬀩晔，荣甚或为辱。六翮未骞翔，虞罗乃相触。",
            "七人称作者，杳杳有遐躅。八桂挺奇姿，森森照初旭。",
            "九歌伤泽畔，怨思徒刺促。十翼有格言，幽贞谢浮俗。"
        ],
        "volume": "卷三百二十七"
    },
    {
        "id": 15284,
        "title": "星名诗",
        "author": "权德舆",
        "paragraphs": [
            "虚怀何所欲，岁晏聊懒逸。云翼谢翩翻，松心保贞实。",
            "风秋景气爽，叶落井径出。陶然美酒酣，所谓幽人吉。",
            "自当轻尺璧，岂复扫一室。安用簪进贤，少微斯可必。"
        ],
        "volume": "卷三百二十七"
    },
    {
        "id": 15285,
        "title": "卦名诗",
        "author": "权德舆",
        "paragraphs": [
            "节变忽惊春，临风骋望频。支颐倦书幌，步履整山巾。",
            "时鸟渐成曲，杂芳随意新。曙霞连观阙，绮陌丽咸秦。",
            "天地今交泰，云雷背遘屯。中孚谅可乐，书此示家人。"
        ],
        "volume": "卷三百二十七"
    },
    {
        "id": 15286,
        "title": "药名诗",
        "author": "权德舆",
        "paragraphs": [
            "七泽兰芳千里春，潇湘花落石磷磷。",
            "有时浪白微风起，坐钓藤阴不见人。"
        ],
        "volume": "卷三百二十七"
    },
    {
        "id": 15287,
        "title": "古人名诗",
        "author": "权德舆",
        "paragraphs": [
            "藩宣秉戎寄，衡石崇势位。年纪信不留，弛张良自愧。",
            "樵苏则为惬，瓜李斯可畏。不顾荣官尊，每陈丰亩利。",
            "家林类岩𪩘，负郭躬敛积。忌满宠生嫌，养蒙恬胜智。",
            "疏钟皓月晓，晚景丹霞异。涧谷永不谖，山梁冀无累。",
            "颇符生肇学，得展禽尚志。从此直不疑，支离疏世事。"
        ],
        "volume": "卷三百二十七"
    },
    {
        "id": 15288,
        "title": "州名诗寄道士",
        "author": "权德舆",
        "paragraphs": [
            "金兰同道义，琼简复芝田。平楚白云合，幽崖丹桂连。",
            "松峰明爱景，石窦纳新泉。冀永南山寿，欢随万福延。"
        ],
        "volume": "卷三百二十七"
    },
    {
        "id": 15289,
        "title": "八音诗",
        "author": "权德舆",
        "paragraphs": [
            "金谷盛繁华，凉台列簪组。石崇留客醉，绿珠当座舞。",
            "丝泪可销骨，冶容竟何补。竹林谅贤人，满酌无所苦。",
            "匏居容宴豆，儒室贵环堵。土鼓与污尊，颐神则为愈。",
            "革道当在早，谦光斯可取。木雁才不才，吾知养生主。"
        ],
        "volume": "卷三百二十七"
    },
    {
        "id": 15290,
        "title": "建除诗",
        "author": "权德舆",
        "paragraphs": [
            "建节出王都，雄雄大丈夫。除书加右职，骑吏拥前驱。",
            "满月张繁弱，含霜耀鹿卢。平明跃騕褭，清夜击珊瑚。",
            "定远功那比，平津策乃迂。执心思报国，效节在忘躯。",
            "破胆销丹浦，颦蛾舞绿珠。危冠徒自爱，长毂事应殊。",
            "成绩封千室，畴劳使五符。收功轻骠卫，致埋迈黄虞。",
            "开济今如此，英威古不侔。闭关草玄者，无乃误为儒。"
        ],
        "volume": "卷三百二十七"
    },
    {
        "id": 15291,
        "title": "六府诗",
        "author": "权德舆",
        "paragraphs": [
            "金罍映玉俎，宾友纷宴喜。木兰泛方塘，桂酒启皓齿。",
            "水榭临空迥，酣歌当座起。火云散奇峰，瑶瑟韵清征。",
            "土梗乃虚论，康庄有逸轨。谷成一编书，谈笑佐天子。"
        ],
        "volume": "卷三百二十七"
    },
    {
        "id": 15292,
        "title": "三妇诗",
        "author": "权德舆",
        "paragraphs": [
            "大妇刺绣文，中妇缝罗裙。小妇无所作，娇歌遏行云。",
            "丈人且安坐，金炉香正熏。"
        ],
        "volume": "卷三百二十七"
    },
    {
        "id": 15293,
        "title": "安语",
        "author": "权德舆",
        "paragraphs": [
            "岩岩五岳镇方舆，八极廓清氛祲除。",
            "挥金得谢归里闾，象床角枕支体舒。"
        ],
        "volume": "卷三百二十七"
    },
    {
        "id": 15294,
        "title": "危语",
        "author": "权德舆",
        "paragraphs": [
            "被病独行逢乳虎，狂风骇浪失棹橹。",
            "举人看榜闻晓鼓，孱夫孽子遇妒母。"
        ],
        "volume": "卷三百二十七"
    },
    {
        "id": 15295,
        "title": "大言",
        "author": "权德舆",
        "paragraphs": [
            "华嵩为佩河为带，南交北朔跬步内。",
            "搏鹏作腊巨鼇鲙，伸舒轶出元气外。"
        ],
        "volume": "卷三百二十七"
    },
    {
        "id": 15296,
        "title": "小言",
        "author": "权德舆",
        "paragraphs": [
            "醯鸡伺晨驾蚊翼，毫端棘刺分畛域。",
            "蛛丝结构聊荫息，蚁垤崔嵬不可陟。"
        ],
        "volume": "卷三百二十七"
    }
]