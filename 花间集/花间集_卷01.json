[
    {
        "id": 1,
        "title": "菩萨蛮 其一",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "小山重叠金明灭，鬓云欲度香腮雪。",
            "懒起画蛾眉，弄妆梳洗迟。",
            "照花前后镜，花面交相映。",
            "新帖绣罗襦，双双金鹧鸪。"
        ]
    },
    {
        "id": 2,
        "title": "菩萨蛮 其二",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "水晶帘里玻璃枕，暖香惹梦鸳鸯锦。",
            "江上柳如烟，雁飞残月天。",
            "藕丝秋色浅，人胜参差剪。",
            "双鬓隔香红，玉钗头上风。"
        ]
    },
    {
        "id": 3,
        "title": "菩萨蛮 其三",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "蕊黄无限当山额，宿妆隐笑纱窗隔。",
            "相见牡丹时，暂来还别离。",
            "翠钗金作股，钗上蝶双舞。",
            "心事竟谁知，月明花满枝。"
        ]
    },
    {
        "id": 4,
        "title": "菩萨蛮 其四",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "翠翘金缕双㶉𫛶，水纹细起春池碧。",
            "池上海棠梨，雨晴红满枝。",
            "绣衫遮笑靥，烟草粘飞蝶。",
            "青琐对芳菲，玉关音信稀。"
        ]
    },
    {
        "id": 5,
        "title": "菩萨蛮 其五",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "杏花含露团香雪，绿杨陌上多离别。",
            "灯在月胧明，觉来闻晓莺。",
            "玉钩褰翠幕，妆浅旧眉薄。",
            "春梦正关情，镜中蝉鬓轻。"
        ]
    },
    {
        "id": 6,
        "title": "菩萨蛮 其六",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "玉楼明月长相忆，柳丝袅娜春无力。",
            "门外草萋萋，送君闻马嘶。",
            "画罗金翡翠，香烛消成泪。",
            "花落子规啼，绿窗残梦迷。"
        ]
    },
    {
        "id": 7,
        "title": "菩萨蛮 其七",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "凤凰相对盘金缕，牡丹一夜经微雨。",
            "明镜照新妆，鬓轻双脸长。",
            "画楼相望久，栏外垂丝柳。",
            "音信不归来，社前双燕回。"
        ]
    },
    {
        "id": 8,
        "title": "菩萨蛮 其八",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "牡丹花谢莺声歇，绿杨满院中庭月。",
            "相忆梦难成，背窗灯半明。",
            "翠钿金压脸，寂寞香闺掩。",
            "人远泪阑干，燕飞春又残。"
        ]
    },
    {
        "id": 9,
        "title": "菩萨蛮 其九",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "满宫明月梨花白，故人万里关山隔。",
            "金雁一双飞，泪痕沾绣衣。",
            "小园芳草绿，家住越溪曲。",
            "杨柳色依依，燕归君不归。"
        ]
    },
    {
        "id": 10,
        "title": "菩萨蛮 其十",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "宝函钿雀金㶉𫛶，沉香阁上吴山碧。",
            "杨柳又如丝，驿桥春雨时。",
            "画楼音信断，芳草江南岸。",
            "鸾镜与花枝，此情谁得知。"
        ]
    },
    {
        "id": 11,
        "title": "菩萨蛮 其十一",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "南园满地堆轻絮，愁闻一霎清明雨。",
            "雨后却斜阳，杏花零落香。",
            "无言匀睡脸，枕上屏山掩。",
            "时节欲黄昏，无聊独倚门。"
        ]
    },
    {
        "id": 12,
        "title": "菩萨蛮 其十二",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "夜来皓月才当午，重帘悄悄无人语。",
            "深处麝烟长，卧时留薄妆。",
            "当年还自惜，往事那堪忆。",
            "花落月明残，锦衾知晓寒。"
        ]
    },
    {
        "id": 13,
        "title": "菩萨蛮 其十三",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "雨暗夜合玲珑日，万枝香袅红丝拂。",
            "闲梦忆金堂，满庭萱草长。",
            "绣帘垂簏簌，眉黛远山绿。",
            "春水渡溪桥，凭栏魂欲消。"
        ]
    },
    {
        "id": 14,
        "title": "菩萨蛮 其十四",
        "rhythmic": "菩萨蛮",
        "author": "温庭筠",
        "volume": "卷一",
        "paragraphs": [
            "竹风轻动庭除冷，珠帘月上玲珑影。",
            "山枕隐秾妆，绿檀金凤凰。",
            "两蛾愁黛浅，故国吴宫远。",
            "春恨正关情，画楼残点声。"
        ]
    },
    {
        "id": 15,
        "title": "更漏子 其一",
        "rhythmic": "更漏子",
        "author": "温庭筠",
        "volume": "卷一",
        "paragraphs": [
            "柳丝长，春雨细，花外漏声迢递。",
            "惊塞雁，起城乌，画屏金鹧鸪。",
            "香雾薄，透帘幕，惆怅谢家池阁。",
            "红烛背，绣帘垂，梦长君不知。"
        ]
    },
    {
        "id": 16,
        "title": "更漏子 其二",
        "rhythmic": "更漏子",
        "author": "温庭筠",
        "volume": "卷一",
        "paragraphs": [
            "星斗稀，钟鼓歇，帘外晓莺残月。",
            "兰露重，柳风斜，满庭堆落花。",
            "虚阁上，倚栏望，还似去年惆怅。",
            "春欲暮，思无穷，旧欢如梦中。"
        ]
    },
    {
        "id": 17,
        "title": "更漏子 其三",
        "rhythmic": "更漏子",
        "author": "温庭筠",
        "volume": "卷一",
        "paragraphs": [
            "金雀钗，红粉面，花里暂时相见。",
            "如我意，感君怜，此情须问天。",
            "香作穗，蜡成泪，还似两人心意。",
            "山枕腻，锦衾寒，觉来更漏残。"
        ]
    },
    {
        "id": 18,
        "title": "更漏子 其四",
        "rhythmic": "更漏子",
        "author": "温庭筠",
        "volume": "卷一",
        "paragraphs": [
            "相见稀，相忆久，眉浅淡烟如柳。",
            "垂翠幕，结同心，待郎熏绣衾。",
            "城上月，白如雪，蝉鬓美人愁绝。",
            "宫树暗，鹊桥横，玉签初报明。"
        ]
    },
    {
        "id": 19,
        "title": "更漏子 其五",
        "rhythmic": "更漏子",
        "author": "温庭筠",
        "volume": "卷一",
        "paragraphs": [
            "背江楼，临海月，城上角声呜咽。",
            "堤柳动，岛烟昏，两行征雁分。",
            "京口路，归帆渡，正是芳菲欲度。",
            "银烛尽，玉绳低，一声村落鸡。"
        ]
    },
    {
        "id": 20,
        "title": "更漏子 其六",
        "rhythmic": "更漏子",
        "author": "温庭筠",
        "volume": "卷一",
        "paragraphs": [
            "玉炉香，红蜡泪，偏照画堂秋思。",
            "眉黛薄，鬓云残，夜长衾枕寒。",
            "梧桐树，三更雨，不道离情正苦。",
            "一叶叶，一声声，空阶滴到明。"
        ]
    },
    {
        "id": 21,
        "title": "归国遥·香玉",
        "rhythmic": "归国遥",
        "author": "温庭筠",
        "volume": "卷一",
        "paragraphs": [
            "香玉，翠凤宝钗垂簏簌，胜金粟，越罗春水绿。",
            "画堂照帘残烛，梦余更漏促。",
            "谢娘无限心曲，晓屏山断续。"
        ]
    },
    {
        "id": 22,
        "title": "归国遥·双脸",
        "rhythmic": "归国遥",
        "author": "温庭筠",
        "volume": "卷一",
        "paragraphs": [
            "双脸，小凤战蓖金飐艳。舞衣无力风敛，藕丝秋色染。",
            "锦帐绣帷斜掩，露珠清晓簟。",
            "粉心黄蕊花靥，黛眉山两点。"
        ]
    },
    {
        "id": 23,
        "title": "酒泉子·花映柳条",
        "rhythmic": "酒泉子",
        "author": "温庭筠",
        "volume": "卷一",
        "paragraphs": [
            "花映柳条，闲向绿萍池上。",
            "凭栏干，窥细浪，雨萧萧。",
            "近来音信两疏索，洞房空寂寞。",
            "掩银屏，垂翠箔，度春宵。"
        ]
    },
    {
        "id": 24,
        "title": "酒泉子·日映纱窗",
        "rhythmic": "酒泉子",
        "author": "温庭筠",
        "volume": "卷一",
        "paragraphs": [
            "日映纱窗，金鸭小屏山碧。",
            "故乡春，烟霭隔，背兰釭。",
            "宿妆惆怅倚高阁，千里云影薄。",
            "草初齐，花又落，燕双双。"
        ]
    },
    {
        "id": 25,
        "title": "酒泉子·楚女不归",
        "rhythmic": "酒泉子",
        "author": "温庭筠",
        "volume": "卷一",
        "paragraphs": [
            "楚女不归，楼枕小河春水。",
            "月孤明，风又起，杏花稀。",
            "玉钗斜簪云鬟髻，裙上金缕凤。",
            "八行书，千里梦，雁南归。"
        ]
    },
    {
        "id": 26,
        "title": "酒泉子·罗带惹香",
        "rhythmic": "酒泉子",
        "author": "温庭筠",
        "volume": "卷一",
        "paragraphs": [
            "罗带惹香，犹系别时红豆。",
            "泪痕新，金缕旧，断离肠。",
            "一双娇燕语雕梁，还是去年时节。",
            "绿阴浓，芳草歇，柳花狂。"
        ]
    },
    {
        "id": 27,
        "title": "定西番·汉使昔年离别",
        "rhythmic": "定西番",
        "author": "温庭筠",
        "volume": "卷一",
        "paragraphs": [
            "汉使昔年离别。",
            "攀弱柳，折寒梅，上高台。",
            "千里玉关春雪，雁来人不来。",
            "羌笛一声愁绝，月徘徊。"
        ]
    },
    {
        "id": 28,
        "title": "定西番·海燕欲飞调羽",
        "rhythmic": "定西番",
        "author": "温庭筠",
        "volume": "卷一",
        "paragraphs": [
            "海燕欲飞调羽。萱草绿，杏花红，隔帘栊。",
            "双鬓翠霞金缕，一枝春艳浓。",
            "楼上月明三五，琐窗中。"
        ]
    },
    {
        "id": 29,
        "title": "定西番·细雨晓莺春晚",
        "rhythmic": "定西番",
        "author": "温庭筠",
        "volume": "卷一",
        "paragraphs": [
            "细雨晓莺春晚。",
            "人似玉，柳如眉，正相思。",
            "罗幕翠帘初卷，镜中花一枝。",
            "肠断塞门消息，雁来稀。"
        ]
    },
    {
        "id": 30,
        "title": "杨柳枝·宜春苑外最长条",
        "rhythmic": "杨柳枝",
        "author": "温庭筠",
        "volume": "卷一",
        "paragraphs": [
            "宜春苑外最长条，闲袅春风伴舞腰。",
            "正是玉人肠绝处，一渠春水赤栏桥。"
        ]
    },
    {
        "id": 31,
        "title": "杨柳枝·南内墙东御路傍",
        "rhythmic": "杨柳枝",
        "author": "温庭筠",
        "volume": "卷一",
        "paragraphs": [
            "南内墙东御路傍，须知春色柳丝黄。",
            "杏花未肯无情思，何事行人最断肠。"
        ]
    },
    {
        "id": 32,
        "title": "杨柳枝·苏小门前柳万条",
        "rhythmic": "杨柳枝",
        "author": "温庭筠",
        "volume": "卷一",
        "paragraphs": [
            "苏小门前柳万条，毵毵金线拂平桥。",
            "黄莺不语东风起，深闭朱门伴舞腰。"
        ]
    },
    {
        "id": 33,
        "title": "杨柳枝·金缕毵毵碧瓦沟",
        "rhythmic": "杨柳枝",
        "author": "温庭筠",
        "volume": "卷一",
        "paragraphs": [
            "金缕毵毵碧瓦沟，六宫眉黛惹香愁。",
            "晚来更带龙池雨，半拂栏干半入楼。"
        ]
    },
    {
        "id": 34,
        "title": "杨柳枝·馆娃宫外邺城西",
        "rhythmic": "杨柳枝",
        "author": "温庭筠",
        "volume": "卷一",
        "paragraphs": [
            "馆娃宫外邺城西，远映征帆近拂提。",
            "系得王孙归意切，不关芳草绿萋萋。"
        ]
    },
    {
        "id": 35,
        "title": "杨柳枝·两两黄鹂色似金",
        "rhythmic": "杨柳枝",
        "author": "温庭筠",
        "volume": "卷一",
        "paragraphs": [
            "两两黄鹂色似金，袅枝啼露动芳音。",
            "春来幸自长如线，可惜牵缠荡子心。"
        ]
    },
    {
        "id": 36,
        "title": "杨柳枝·御柳如丝映九重",
        "rhythmic": "杨柳枝",
        "author": "温庭筠",
        "volume": "卷一",
        "paragraphs": [
            "御柳如丝映九重，凤凰窗映绣芙蓉。",
            "景阳楼畔千条路，一面新妆等晓风。"
        ]
    },
    {
        "id": 37,
        "title": "杨柳枝·织锦机边莺语频",
        "rhythmic": "杨柳枝",
        "author": "温庭筠",
        "volume": "卷一",
        "paragraphs": [
            "织锦机边莺语频，停梭垂泪忆征人。",
            "塞门三月犹萧索，纵有垂杨未觉春。"
        ]
    },
    {
        "id": 38,
        "title": "南歌子·手里金鹦鹉",
        "rhythmic": "南歌子",
        "author": "温庭筠",
        "volume": "卷一",
        "paragraphs": [
            "手里金鹦鹉，胸前绣凤凰。",
            "偷眼暗形相，不如从嫁与，作鸳鸯。"
        ]
    },
    {
        "id": 39,
        "title": "南歌子·似带如丝柳",
        "rhythmic": "南歌子",
        "author": "温庭筠",
        "volume": "卷一",
        "paragraphs": [
            "似带如丝柳，团酥握雪花。",
            "帘卷玉钩斜，九衢尘欲暮，逐香车。"
        ]
    },
    {
        "id": 40,
        "title": "南歌子·鬓堕低梳髻",
        "rhythmic": "南歌子",
        "author": "温庭筠",
        "volume": "卷一",
        "paragraphs": [
            "鬓堕低梳髻，连娟细扫眉。",
            "终日两相思，为君憔悴尽，百花时。"
        ]
    },
    {
        "id": 41,
        "title": "南歌子·脸上金霞细",
        "rhythmic": "南歌子",
        "author": "温庭筠",
        "volume": "卷一",
        "paragraphs": [
            "脸上金霞细，眉间翠钿深。",
            "倚枕覆鸳衾，隔帘莺百啭，感君心。"
        ]
    },
    {
        "id": 42,
        "title": "南歌子·扑蕊添黄子",
        "rhythmic": "南歌子",
        "author": "温庭筠",
        "volume": "卷一",
        "paragraphs": [
            "扑蕊添黄子，呵花满翠鬟。",
            "鸳枕映屏山，明月三五夜，对芳颜。"
        ]
    },
    {
        "id": 43,
        "title": "南歌子·转盼如波眼",
        "rhythmic": "南歌子",
        "author": "温庭筠",
        "volume": "卷一",
        "paragraphs": [
            "转盼如波眼，娉婷似柳腰。",
            "花里暗相招，忆君肠欲断，恨春宵。"
        ]
    },
    {
        "id": 44,
        "title": "南歌子·懒拂鸳鸯枕",
        "rhythmic": "南歌子",
        "author": "温庭筠",
        "volume": "卷一",
        "paragraphs": [
            "懒拂鸳鸯枕，休缝翡翠裙。",
            "罗帐罢炉熏，近来心更切，为思君。"
        ]
    },
    {
        "id": 45,
        "title": "河渎神·河上望丛柯",
        "rhythmic": "河渎神",
        "author": "温庭筠",
        "volume": "卷一",
        "paragraphs": [
            "河上望丛柯，庙前春雨来时。",
            "楚山无限鸟飞迟，兰棹空伤别离。",
            "何处杜鹃啼不歇，艳红开尽如血。",
            "蝉鬓美人愁绝，百花芳草佳节。"
        ]
    },
    {
        "id": 46,
        "title": "河渎神·孤庙对寒潮",
        "rhythmic": "河渎神",
        "author": "温庭筠",
        "volume": "卷一",
        "paragraphs": [
            "孤庙对寒潮，西陵风雨萧萧。",
            "谢娘惆怅倚兰桡，泪流玉箸千条。",
            "暮天愁听思归乐，早梅香满山郭。",
            "回首两情萧索，离魂何处飘泊。"
        ]
    },
    {
        "id": 47,
        "title": "河渎神·铜鼓赛神来",
        "rhythmic": "河渎神",
        "author": "温庭筠",
        "volume": "卷一",
        "paragraphs": [
            "铜鼓赛神来，满庭幡盖徘徊。",
            "水村江浦过风雷，楚山如画烟开。",
            "离别橹声空萧索，玉容惆怅妆薄。",
            "青麦燕飞落落，卷帘愁对珠阁。"
        ]
    },
    {
        "id": 48,
        "title": "女冠子·含娇含笑",
        "rhythmic": "女冠子",
        "author": "温庭筠",
        "volume": "卷一",
        "paragraphs": [
            "含娇含笑，宿翠残红窈窕。",
            "鬓如蝉，寒玉簪秋水，轻纱卷碧烟。",
            "雪胸鸾镜里，琪树凤楼前。",
            "寄语青娥伴，早求仙。"
        ]
    },
    {
        "id": 49,
        "title": "女冠子·霞帔云发",
        "rhythmic": "女冠子",
        "author": "温庭筠",
        "volume": "卷一",
        "paragraphs": [
            "霞帔云发，钿镜仙容似雪。",
            "画愁眉，遮语回轻扇，含羞下绣帷。",
            "玉楼相望久，花洞恨来迟。",
            "早晚乘鸾去，莫相遗。"
        ]
    },
    {
        "id": 50,
        "title": "玉蝴蝶·霞帔云发",
        "rhythmic": "玉蝴蝶",
        "author": "温庭筠",
        "volume": "卷一",
        "paragraphs": [
            "秋风凄切伤离，行客未归时。",
            "塞外草先衰江，南雁到迟。",
            "芙蓉凋嫩脸，杨柳堕新眉。",
            "摇落使人悲，断肠谁得知。"
        ]
    }
]