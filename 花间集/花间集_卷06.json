[
    {
        "id": 249,
        "title": "南乡子·嫩草如烟",
        "rhythmic": "南乡子",
        "author": "欧阳炯",
        "volume": "卷六",
        "paragraphs": [
            "嫩草如烟，石榴花发海南天。",
            "日暮江亭春影绿，鸳鸯浴。",
            "水远山长看不足。"
        ]
    },
    {
        "id": 250,
        "title": "南乡子·画舸停桡",
        "rhythmic": "南乡子",
        "author": "欧阳炯",
        "volume": "卷六",
        "paragraphs": [
            "画舸停桡，槿花篱外竹横桥。",
            "水上游人沙上女，回顾，笑指芭蕉林里住。"
        ]
    },
    {
        "id": 251,
        "title": "南乡子·岸远沙平",
        "rhythmic": "南乡子",
        "author": "欧阳炯",
        "volume": "卷六",
        "paragraphs": [
            "岸远沙平，日斜归路晚霞明。",
            "孔雀自怜金翠尾，临水，认得行人惊不起。"
        ]
    },
    {
        "id": 252,
        "title": "南乡子·洞口谁家",
        "rhythmic": "南乡子",
        "author": "欧阳炯",
        "volume": "卷六",
        "paragraphs": [
            "洞口谁家，木兰船系木兰花。",
            "红袖女郎相引去，游南浦，笑倚春风相对语。"
        ]
    },
    {
        "id": 253,
        "title": "南乡子·二八花钿",
        "rhythmic": "南乡子",
        "author": "欧阳炯",
        "volume": "卷六",
        "paragraphs": [
            "二八花钿，胸前如雪脸如莲。",
            "耳坠金环穿瑟瑟，霞衣窄，笑倚江头招远客。"
        ]
    },
    {
        "id": 254,
        "title": "南乡子·路入南中",
        "rhythmic": "南乡子",
        "author": "欧阳炯",
        "volume": "卷六",
        "paragraphs": [
            "路入南中，桃榔叶暗蓼花红。",
            "两岸人家微雨后，收红豆，树底纤纤抬素手。"
        ]
    },
    {
        "id": 255,
        "title": "南乡子·袖敛鲛绡",
        "rhythmic": "南乡子",
        "author": "欧阳炯",
        "volume": "卷六",
        "paragraphs": [
            "袖敛鲛绡，采香深洞笑相邀。",
            "藤杖枝头芦酒滴，铺葵席，豆蔻花间趖晚日。"
        ]
    },
    {
        "id": 256,
        "title": "南乡子·翡翠䴔䴖",
        "rhythmic": "南乡子",
        "author": "欧阳炯",
        "volume": "卷六",
        "paragraphs": [
            "翡翠䴔䴖，白萍香里小沙汀。",
            "岛上阴阴秋雨色，芦花扑，数只渔船何处宿。"
        ]
    },
    {
        "id": 257,
        "title": "献衷心·见好花颜色",
        "rhythmic": "献衷心",
        "author": "欧阳炯",
        "volume": "卷六",
        "paragraphs": [
            "见好花颜色，争笑东风。",
            "双脸上，晚妆同。",
            "闭小楼深阁，春景重重。",
            "三五夜，偏有恨，月明中。",
            "情未已，信曾通，满衣犹自染檀红。",
            "恨不如双燕，飞舞帘栊。",
            "春欲暮，残絮尽，柳条空。"
        ]
    },
    {
        "id": 258,
        "title": "贺明朝·忆昔花间初识面",
        "rhythmic": "贺明朝",
        "author": "欧阳炯",
        "volume": "卷六",
        "paragraphs": [
            "忆昔花间初识面，红袖半遮妆脸。",
            "轻转石榴裙带，故将纤纤玉指，愉捻双凤金线。",
            "碧梧桐锁深深院，谁料得，两情何日教缱绻。",
            "羡春来双燕，飞到玉楼，朝暮相见。"
        ]
    },
    {
        "id": 259,
        "title": "贺明朝·忆昔花间相见后",
        "rhythmic": "贺明朝",
        "author": "欧阳炯",
        "volume": "卷六",
        "paragraphs": [
            "忆昔花间相见后，只凭纤手，暗抛红豆。",
            "人前不解，巧传心事。",
            "别来依旧，辜负春昼。",
            "碧罗衣上蹙金绣，睹对对鸳鸯，空裛泪痕透。",
            "想韶颜非久，终是为伊，只恁偷瘦。"
        ]
    },
    {
        "id": 260,
        "title": "江城子·晚日金陵岸草平",
        "rhythmic": "江城子",
        "author": "欧阳炯",
        "volume": "卷六",
        "paragraphs": [
            "晚日金陵岸草平，落霞明，水无情，六代繁华，暗逐逝波声。",
            "空有姑苏台上月，如西子镜照江城。"
        ]
    },
    {
        "id": 261,
        "title": "凤楼春·凤髻绿云丛",
        "rhythmic": "凤楼春",
        "author": "欧阳炯",
        "volume": "卷六",
        "paragraphs": [
            "凤髻绿云丛，深掩房栊。",
            "锦书通，梦中相见觉来慵，匀面泪脸珠融。",
            "因想玉郎何处去，对淑景谁同。",
            "小楼中，春思无穷。",
            "倚栏颙望，暗牵愁绪，柳花飞起东风。",
            "斜日照帘，罗幌香冷粉屏空。",
            "海棠零落，莺语残红。"
        ]
    },
    {
        "id": 262,
        "title": "小重山·春入神京万木芳",
        "rhythmic": "小重山",
        "author": "和凝",
        "volume": "卷六",
        "paragraphs": [
            "春入神京万木芳，禁林莺语滑，蝶飞狂。",
            "晓花擎露妨啼妆，红日水，风和百花香。",
            "烟锁柳丝长，御沟澄碧水，转池塘。",
            "时时微雨洗劫风光，天衢远，到处引笙簧。"
        ]
    },
    {
        "id": 263,
        "title": "小重山·正是神京烂熳时",
        "rhythmic": "小重山",
        "author": "和凝",
        "volume": "卷六",
        "paragraphs": [
            "正是神京烂熳时，群仙初折得，郄诜枝。",
            "乌犀白纻最相宜，精神出，御陌袖鞭垂。",
            "柳色展愁眉，管弦分响亮，探花期。",
            "光阴占断曲江池，新榜上，名姓彻丹墀。"
        ]
    },
    {
        "id": 264,
        "title": "临江仙·海棠香老春江晚",
        "rhythmic": "临江仙",
        "author": "和凝",
        "volume": "卷六",
        "paragraphs": [
            "海棠香老春江晚，小楼雾縠涳蒙。",
            "翠鬟初出绣帘中，麝烟鸾鬟苹风。",
            "碾玉钗摇㶉𫛶战，雪肌云鬓将融。",
            "含情遥指碧波东，越王台殿蓼花红。"
        ]
    },
    {
        "id": 265,
        "title": "临江仙·披袍窣地红宫锦",
        "rhythmic": "临江仙",
        "author": "和凝",
        "volume": "卷六",
        "paragraphs": [
            "披袍窣地红宫锦，莺语时啭轻音。",
            "碧罗冠子稳犀簪，凤凰双飐步摇金。",
            "肌骨细匀红玉软，脸波微送春心。",
            "娇羞不肯入鸳衾，兰膏光里两情深。"
        ]
    },
    {
        "id": 266,
        "title": "菩萨蛮·越梅半坼轻寒里",
        "rhythmic": "菩萨蛮",
        "author": "和凝",
        "volume": "卷六",
        "paragraphs": [
            "越梅半坼轻寒里，冰清淡薄笼蓝水。",
            "暖觉杏梢红，游丝狂惹风。",
            "闲阶莎径碧，远梦犹堪惜。",
            "离恨又迎春，相思难重陈。"
        ]
    },
    {
        "id": 267,
        "title": "山花子·莺锦蝉縠馥麝脐",
        "rhythmic": "山花子",
        "author": "和凝",
        "volume": "卷六",
        "paragraphs": [
            "莺锦蝉縠馥麝脐，轻裾花早晓烟迷。",
            "㶉𫛶战金红掌坠，翠云低。",
            "星靥笑偎霞脸畔，蹙金开襜衬银泥。",
            "春思半和芳草嫩，碧萋萋。"
        ]
    },
    {
        "id": 268,
        "title": "山花子·银字笙寒调正长",
        "rhythmic": "山花子",
        "author": "和凝",
        "volume": "卷六",
        "paragraphs": [
            "银字笙寒调正长，水纹簟冷画屏凉。",
            "玉腕重金扼臂，淡梳妆。",
            "几度试香纤手暖，一回尝酒绛唇光。",
            "佯弄红丝蝇拂子，打檀郎。"
        ]
    },
    {
        "id": 269,
        "title": "河满子·正是破瓜年几",
        "rhythmic": "河满子",
        "author": "和凝",
        "volume": "卷六",
        "paragraphs": [
            "正是破瓜年几，含情惯得人饶。",
            "桃李精神鹦鹉舌，可堪虚度良宵。",
            "却爱蓝罗裙子，羡他长束纤腰。"
        ]
    },
    {
        "id": 270,
        "title": "河满子·写得鱼笺无限",
        "rhythmic": "河满子",
        "author": "和凝",
        "volume": "卷六",
        "paragraphs": [
            "写得鱼笺无限，其如花锁春晖。",
            "目断巫山云雨，空教残梦依依。",
            "却爱熏香小鸭，羡他长在屏帷。"
        ]
    },
    {
        "id": 271,
        "title": "薄命女·天欲晓",
        "rhythmic": "薄命女",
        "author": "和凝",
        "volume": "卷六",
        "paragraphs": [
            "天欲晓，宫漏穿花声缭绕。",
            "窗里星光少，冷霞寒侵帐额，残月光沉树杪。",
            "梦断锦帷空悄悄，强起愁眉小。"
        ]
    },
    {
        "id": 272,
        "title": "望梅花·春草全无消息",
        "rhythmic": "望梅花",
        "author": "和凝",
        "volume": "卷六",
        "paragraphs": [
            "春草全无消息，腊雪犹余踪迹。",
            "越岭寒枝香自坼，冷艳奇芳堪惜。",
            "何事寿阳无处觅，吹入谁家横笛。"
        ]
    },
    {
        "id": 273,
        "title": "天仙子·柳色披衫金缕凤",
        "rhythmic": "天仙子",
        "author": "和凝",
        "volume": "卷六",
        "paragraphs": [
            "柳色披衫金缕凤，纤手轻拈红豆弄，翠蛾双敛正含情。",
            "桃花洞，瑶台梦，一片春愁谁与共。"
        ]
    },
    {
        "id": 274,
        "title": "天仙子·洞口春红飞蔌蔌",
        "rhythmic": "天仙子",
        "author": "和凝",
        "volume": "卷六",
        "paragraphs": [
            "洞口春红飞蔌蔌，仙子含愁眉黛绿。",
            "阮郎何事不归来，懒烧金，慵篆玉。",
            "流水桃花空断续。"
        ]
    },
    {
        "id": 275,
        "title": "春光好·纱窗暖",
        "rhythmic": "春光好",
        "author": "和凝",
        "volume": "卷六",
        "paragraphs": [
            "纱窗暖，画屏间，亸云鬟。",
            "睡起四肢无力，半春闲。",
            "玉指剪裁罗胜，金盘点缀酥山。",
            "窥宋深心无限事，小眉弯。"
        ]
    },
    {
        "id": 276,
        "title": "春光好·苹叶软",
        "rhythmic": "春光好",
        "author": "和凝",
        "volume": "卷六",
        "paragraphs": [
            "苹叶软，杏花明，画船轻。",
            "双浴鸳鸯出绿汀，棹歌声。",
            "春水无风无浪，春天半雨半晴。",
            "红粉相随南浦晚，几含情。"
        ]
    },
    {
        "id": 277,
        "title": "采桑子·蝤蛴领上诃梨子",
        "rhythmic": "采桑子",
        "author": "和凝",
        "volume": "卷六",
        "paragraphs": [
            "蝤蛴领上诃梨子，绣带双垂，椒户闲时，竞学樗蒲赌荔枝。",
            "丛头鞋子红编细，裙窣金丝。",
            "无事颦眉，春思翻教阿母疑。"
        ]
    },
    {
        "id": 278,
        "title": "柳枝·软碧瑶烟似送人",
        "rhythmic": "柳枝",
        "author": "和凝",
        "volume": "卷六",
        "paragraphs": [
            "软碧瑶烟似送人，映花时把翠蛾颦。",
            "青青自是风流主，慢飐金丝待洛神。"
        ]
    },
    {
        "id": 279,
        "title": "柳枝·瑟瑟罗裙金缕腰",
        "rhythmic": "柳枝",
        "author": "和凝",
        "volume": "卷六",
        "paragraphs": [
            "瑟瑟罗裙金缕腰，黛眉偎破未重描。",
            "醉来咬损新花子，拽住仙郎尽放娇。"
        ]
    },
    {
        "id": 280,
        "title": "柳枝·雀桥初就咽银河",
        "rhythmic": "柳枝",
        "author": "和凝",
        "volume": "卷六",
        "paragraphs": [
            "雀桥初就咽银河，今夜仙郎自姓和。",
            "不是昔年攀桂树，岂能月里索嫦娥。"
        ]
    },
    {
        "id": 281,
        "title": "渔父·白芷汀寒立鹭鸶",
        "rhythmic": "渔父",
        "author": "和凝",
        "volume": "卷六",
        "paragraphs": [
            "白芷汀寒立鹭鸶，苹风轻剪浪花时。",
            "烟幂幂，日迟迟。",
            "香引芙蓉惹钓丝。"
        ]
    },
    {
        "id": 282,
        "title": "虞美人·晓莺啼破相思梦",
        "rhythmic": "虞美人",
        "author": "顾敻",
        "volume": "卷六",
        "paragraphs": [
            "晓莺啼破相思梦，帘看金泥凤。",
            "宿妆犹在酒初醒，翠翘慵整倚云屏，转娉婷。",
            "香檀细画侵桃脸，罗袂轻轻敛。",
            "佳期堪恨再难寻，绿芜满院柳成阴，负春心。"
        ]
    },
    {
        "id": 283,
        "title": "虞美人·触帘风送景阳钟",
        "rhythmic": "虞美人",
        "author": "顾敻",
        "volume": "卷六",
        "paragraphs": [
            "触帘风送景阳钟，鸳被绣花重。",
            "晓帷初卷冷烟浓，翠匀粉黛好仪容，思娇慵。",
            "起来无语理朝妆，宝匣镜凝光。",
            "绿荷相倚满池塘，露清枕簟藕花香，恨悠扬。"
        ]
    },
    {
        "id": 284,
        "title": "虞美人·翠屏闲掩垂珠箔",
        "rhythmic": "虞美人",
        "author": "顾敻",
        "volume": "卷六",
        "paragraphs": [
            "翠屏闲掩垂珠箔，丝雨笼池阁。",
            "露沾红藕咽清香，谢娘娇极不成狂，罢朝妆。",
            "小金㶉𫛶沉烟细，腻枕堆云髻。",
            "浅眉微敛注檀轻，旧欢时有梦魂惊，悔多情。"
        ]
    },
    {
        "id": 285,
        "title": "虞美人·碧梧桐映纱窗晚",
        "rhythmic": "虞美人",
        "author": "顾敻",
        "volume": "卷六",
        "paragraphs": [
            "碧梧桐映纱窗晚，花谢莺声懒。",
            "小屏屈曲掩青山，翠帷香粉玉炉寒，两蛾攒。",
            "颠狂少年轻离别，辜负春时节。",
            "画罗红袂有啼痕，魂消无语倚闺门，欲黄昏。"
        ]
    },
    {
        "id": 286,
        "title": "虞美人·深闺春色劳思想",
        "rhythmic": "虞美人",
        "author": "顾敻",
        "volume": "卷六",
        "paragraphs": [
            "深闺春色劳思想，恨共春芜长。",
            "黄鹂娇啭泥芳妍，杏枝如画倚轻烟，琐窗前。",
            "凭栏愁立双蛾细，柳影斜摇砌。",
            "玉郎还是不还家，教人魂梦逐杨花，绕天涯。"
        ]
    },
    {
        "id": 287,
        "title": "虞美人·少年艳质胜琼英",
        "rhythmic": "虞美人",
        "author": "顾敻",
        "volume": "卷六",
        "paragraphs": [
            "少年艳质胜琼英，早晚别三清。",
            "莲冠稳簪钿篦横，飘飘罗袖碧云轻，画难成。",
            "迟迟少转腰身袅，翠靥眉心小。",
            "醮坛风急杏花香。",
            "此时恨不驾鸾凤，访刘郎。"
        ]
    },
    {
        "id": 288,
        "title": "河传·燕飏",
        "rhythmic": "河传",
        "author": "顾敻",
        "volume": "卷六",
        "paragraphs": [
            "燕飏，晴景。",
            "小窗屏暖，鸳鸯交颈。",
            "菱花掩却翠鬓欹，慵整。海棠帘外影。",
            "绣帷香断金㶉𫛶，无消息，心事空相忆。",
            "倚东风，春正浓。",
            "愁红，泪痕衣上重。"
        ]
    },
    {
        "id": 289,
        "title": "河传·曲槛",
        "rhythmic": "河传",
        "author": "顾敻",
        "volume": "卷六",
        "paragraphs": [
            "曲槛，春晚。",
            "波光渺渺，不知何处。",
            "岸花汀草共依依，雨微，鹧鸪相逐飞。",
            "天涯离恨江声咽，啼猿切，此意向谁说。",
            "倚兰桡，独无聊。",
            "魂消，小炉香欲焦。"
        ]
    },
    {
        "id": 290,
        "title": "甘州子·一炉龙麝锦帷旁",
        "rhythmic": "甘州子",
        "author": "顾敻",
        "volume": "卷六",
        "paragraphs": [
            "一炉龙麝锦帷旁，屏掩映，烛荧煌。",
            "禁楼刁斗喜初长，罗荐绣鸳鸯。",
            "山枕上，私语口脂香。"
        ]
    },
    {
        "id": 291,
        "title": "甘州子·每逢清夜与良晨",
        "rhythmic": "甘州子",
        "author": "顾敻",
        "volume": "卷六",
        "paragraphs": [
            "每逢清夜与良晨，多怅望，足伤神。",
            "云迷水隔意中人，寂寞绣罗茵。",
            "山枕上，几点泪痕新。"
        ]
    },
    {
        "id": 292,
        "title": "甘州子·曾如刘阮访仙踪",
        "rhythmic": "甘州子",
        "author": "顾敻",
        "volume": "卷六",
        "paragraphs": [
            "曾如刘阮访仙踪，深洞客，此时逢。",
            "绮筵散后绣衾同，款曲见韶容。",
            "山枕上，长是怯晨钟。"
        ]
    },
    {
        "id": 293,
        "title": "甘州子·露桃花里小楼深",
        "rhythmic": "甘州子",
        "author": "顾敻",
        "volume": "卷六",
        "paragraphs": [
            "露桃花里小楼深，持玉盏，听瑶琴。",
            "醉归青琐入鸳衾，月色照衣襟。",
            "山枕上，翠钿镇眉心。"
        ]
    },
    {
        "id": 294,
        "title": "甘州子·红炉深夜醉调笙",
        "rhythmic": "甘州子",
        "author": "顾敻",
        "volume": "卷六",
        "paragraphs": [
            "红炉深夜醉调笙，敲拍处，玉纤轻。",
            "小屏古画岸低平，烟月满闲庭。",
            "山枕上，灯背脸波横。"
        ]
    },
    {
        "id": 295,
        "title": "玉楼春·月照玉楼春漏促",
        "rhythmic": "玉楼春",
        "author": "顾敻",
        "volume": "卷六",
        "paragraphs": [
            "月照玉楼春漏促，飒飒风摇庭砌竹。",
            "梦惊鸳被觉来时，何处管弦声断续。",
            "惆怅少年游冶去，枕上两蛾攒细绿。",
            "晓莺帘外语花枝，背帐犹残红蜡烛。"
        ]
    },
    {
        "id": 296,
        "title": "玉楼春·柳映玉楼春日晚",
        "rhythmic": "玉楼春",
        "author": "顾敻",
        "volume": "卷六",
        "paragraphs": [
            "柳映玉楼春日晚，雨细风轻烟草软。",
            "画堂鹦鹉语雕笼，金粉小屏犹半掩。",
            "香灭绣帷人寂寂，倚槛无言愁思远。",
            "恨郎何处纵疏狂，长使含啼眉不展。"
        ]
    },
    {
        "id": 297,
        "title": "玉楼春·月皎露华窗影细",
        "rhythmic": "玉楼春",
        "author": "顾敻",
        "volume": "卷六",
        "paragraphs": [
            "月皎露华窗影细，风送菊香沾绣袂。",
            "博山炉冷水沉微，惆怅金闺终日闭。",
            "懒展罗衾垂玉箸，羞对菱花簪宝髻。",
            "良宵好事枉教休，无计那他狂耍婿。"
        ]
    },
    {
        "id": 298,
        "title": "玉楼春·拂水双飞来去燕",
        "rhythmic": "玉楼春",
        "author": "顾敻",
        "volume": "卷六",
        "paragraphs": [
            "拂水双飞来去燕，曲槛小屏山六扇。",
            "春愁凝思结眉心，绿绮懒调红锦荐。",
            "话别情多声欲战，玉箸痕留红粉面。",
            "镇长独立到黄昏，却怕良宵频梦见。"
        ]
    }
]