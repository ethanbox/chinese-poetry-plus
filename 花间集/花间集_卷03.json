[
    {
        "id": 101,
        "title": "谒金门·春漏促",
        "rhythmic": "谒金门",
        "author": "韦庄",
        "volume": "卷三",
        "paragraphs": [
            "春漏促，金烬暗挑残烛。",
            "一夜帘前风撼竹，梦魂相断续。",
            "有个娇娆如玉，夜夜绣屏孤宿。",
            "宋袍琵琶寻旧曲，远山眉黛绿。"
        ]
    },
    {
        "id": 102,
        "title": "谒金门·空相忆",
        "rhythmic": "谒金门",
        "author": "韦庄",
        "volume": "卷三",
        "paragraphs": [
            "空相忆，无计得传消息。",
            "天上嫦娥人不识，寄书何处觅。",
            "新睡觉来无力，不忍把伊书迹。",
            "满院落花春寂寂，断肠芳草碧。"
        ]
    },
    {
        "id": 103,
        "title": "江城子·恩重娇多情易伤",
        "rhythmic": "江城子",
        "author": "韦庄",
        "volume": "卷三",
        "paragraphs": [
            "恩重娇多情易伤，漏更长，解鸳鸯。",
            "朱唇未动，先觉口脂香。",
            "缓揭绣衾抽皓腕，移凤枕，枕潘郎。"
        ]
    },
    {
        "id": 104,
        "title": "江城子·髻鬟狼藉黛眉长",
        "rhythmic": "江城子",
        "author": "韦庄",
        "volume": "卷三",
        "paragraphs": [
            "髻鬟狼藉黛眉长，出兰房，别檀郎。",
            "角声呜咽，星斗渐微茫。",
            "露冷月残人未起，留不住，泪千行。"
        ]
    },
    {
        "id": 105,
        "title": "河传·何处",
        "rhythmic": "河传",
        "author": "韦庄",
        "volume": "卷三",
        "paragraphs": [
            "何处，烟雨，隋堤春暮。",
            "柳色葱笼，画桡金缕，翠旗高飐香风，水光融。",
            "青娥殿脚春妆媚，轻云里，绰约司花妓。",
            "江都宫阙，清淮月映迷楼，古今愁。"
        ]
    },
    {
        "id": 106,
        "title": "河传·春晚",
        "rhythmic": "河传",
        "author": "韦庄",
        "volume": "卷三",
        "paragraphs": [
            "春晚，风暖，锦城花满。",
            "狂杀游人，玉鞭金勒，寻胜驰骤轻尘，惜良晨。",
            "翠娥争劝临邛酒，纤纤手，拂面垂丝柳。",
            "归时烟里，钟鼓正是黄昏，暗销魂。"
        ]
    },
    {
        "id": 107,
        "title": "河传·锦浦",
        "rhythmic": "河传",
        "author": "韦庄",
        "volume": "卷三",
        "paragraphs": [
            "锦浦，春女，绣衣金缕。",
            "雾薄云轻，花深柳暗，时节正是清明，雨初晴。",
            "玉鞭魂断烟霞路，莺莺语，一望巫山雨。",
            "香尘隐映，遥见翠槛红楼，黛眉愁。"
        ]
    },
    {
        "id": 108,
        "title": "天仙子·怅望前回梦里期",
        "rhythmic": "天仙子",
        "author": "韦庄",
        "volume": "卷三",
        "paragraphs": [
            "怅望前回梦里期，看花不语苦寻思。",
            "露桃花里小腰肢，眉眼细，鬓云垂，唯有多情宋玉知。"
        ]
    },
    {
        "id": 109,
        "title": "天仙子·深夜归来长酩酊",
        "rhythmic": "天仙子",
        "author": "韦庄",
        "volume": "卷三",
        "paragraphs": [
            "深夜归来长酩酊，扶入流苏犹未醒。",
            "醺醺酒气麝兰和，惊睡觉，笑呵呵，长道人生能几何。"
        ]
    },
    {
        "id": 110,
        "title": "天仙子·蟾彩霜华夜不分",
        "rhythmic": "天仙子",
        "author": "韦庄",
        "volume": "卷三",
        "paragraphs": [
            "蟾彩霜华夜不分，天外鸿声枕上闻，绣衾香冷懒重熏。",
            "人寂寂，叶纷纷，才睡依前梦见君。"
        ]
    },
    {
        "id": 111,
        "title": "天仙子·梦觉云屏依旧空",
        "rhythmic": "天仙子",
        "author": "韦庄",
        "volume": "卷三",
        "paragraphs": [
            "梦觉云屏依旧空，杜鹃声咽隔帘栊，玉郎薄幸去无踪。",
            "一日日，恨重重，泪界莲腮两线红。"
        ]
    },
    {
        "id": 112,
        "title": "天仙子·金似衣裳玉似身",
        "rhythmic": "天仙子",
        "author": "韦庄",
        "volume": "卷三",
        "paragraphs": [
            "金似衣裳玉似身，眼如秋水鬓如云，霞裙月帔一群群。",
            "来洞口，望烟分，刘阮不归春日曛。"
        ]
    },
    {
        "id": 113,
        "title": "喜迁莺·人汹汹",
        "rhythmic": "喜迁莺",
        "author": "韦庄",
        "volume": "卷三",
        "paragraphs": [
            "人汹汹，鼓冬冬，襟袖五更风。",
            "大罗天上月朦胧，骑马上虚空。",
            "香满衣，云满路，鸾凤绕身飞舞。",
            "霓旌绛节一群群，引见玉华君。"
        ]
    },
    {
        "id": 114,
        "title": "喜迁莺·街鼓动",
        "rhythmic": "喜迁莺",
        "author": "韦庄",
        "volume": "卷三",
        "paragraphs": [
            "街鼓动，禁城开，天上探人回，凤衔金榜出云来，平地一声雷。",
            "莺已迁，龙已化，一夜满城车马。家家楼上簇神仙，争看鹤冲天。"
        ]
    },
    {
        "id": 115,
        "title": "思帝乡·云髻坠",
        "rhythmic": "思帝乡",
        "author": "韦庄",
        "volume": "卷三",
        "paragraphs": [
            "云髻坠，凤钗垂。",
            "髻坠钗垂无力，枕函欹。",
            "翡翠屏深月落，漏依依。",
            "说尽人间天上，两心知。"
        ]
    },
    {
        "id": 116,
        "title": "思帝乡·春日游",
        "rhythmic": "思帝乡",
        "author": "韦庄",
        "volume": "卷三",
        "paragraphs": [
            "春日游，杏花吹满头。",
            "陌上谁家年少，足风流。",
            "妾拟将身嫁与，一生休。",
            "纵被无情弃，不能羞！"
        ]
    },
    {
        "id": 117,
        "title": "诉衷情·烛尽香残帘半卷",
        "rhythmic": "诉衷情",
        "author": "韦庄",
        "volume": "卷三",
        "paragraphs": [
            "烛尽香残帘半卷，梦初惊。",
            "花欲谢，深夜，月胧明。",
            "何处按歌声，轻轻。",
            "舞衣尘暗生，负春情。"
        ]
    },
    {
        "id": 118,
        "title": "诉衷情·碧沼红芳烟雨静",
        "rhythmic": "诉衷情",
        "author": "韦庄",
        "volume": "卷三",
        "paragraphs": [
            "碧沼红芳烟雨静，倚兰桡。",
            "垂玉珮，交带，袅纤腰。",
            "鸳梦隔星桥，迢迢。",
            "越罗香暗销，坠花翘。"
        ]
    },
    {
        "id": 119,
        "title": "上行杯·芳草灞陵春岸",
        "rhythmic": "上行杯",
        "author": "韦庄",
        "volume": "卷三",
        "paragraphs": [
            "芳草灞陵春岸，柳烟深，满楼弦管，一曲离声肠寸断。",
            "今日送君千万，红楼玉盘金镂盏，须劝珍重意，莫辞满。"
        ]
    },
    {
        "id": 120,
        "title": "上行杯·白马玉鞭金辔",
        "rhythmic": "上行杯",
        "author": "韦庄",
        "volume": "卷三",
        "paragraphs": [
            "白马玉鞭金辔，少年郎，离别容易，迢递去程千万里。",
            "惆怅异乡云水，满酌一杯劝和泪，须愧珍重意，莫辞醉。"
        ]
    },
    {
        "id": 121,
        "title": "女冠子·四月十七",
        "rhythmic": "女冠子",
        "author": "韦庄",
        "volume": "卷三",
        "paragraphs": [
            "四月十七，正是去年今日。",
            "别君时，忍泪佯低面，含羞半敛眉。",
            "不知魂已断，空有梦相随。",
            "除却天边月，没人知。"
        ]
    },
    {
        "id": 122,
        "title": "女冠子·昨夜夜半",
        "rhythmic": "女冠子",
        "author": "韦庄",
        "volume": "卷三",
        "paragraphs": [
            "昨夜夜半，枕上分明梦见：语多时，依旧桃花面，频低柳叶眉。",
            "半羞还半喜，欲去又依依。觉来知是梦，不胜悲。"
        ]
    },
    {
        "id": 123,
        "title": "更漏子·钟鼓寒",
        "rhythmic": "更漏子",
        "author": "韦庄",
        "volume": "卷三",
        "paragraphs": [
            "钟鼓寒，楼阁暝，月照古桐金井。",
            "深院闭，小庭空，落花香露红。",
            "烟柳重，春雾薄，灯背水窗高阁。",
            "闲倚户，暗沾衣，待郎郎不归。"
        ]
    },
    {
        "id": 124,
        "title": "酒泉子·月落星沉",
        "rhythmic": "酒泉子",
        "author": "韦庄",
        "volume": "卷三",
        "paragraphs": [
            "月落星沉，楼上美人春睡。",
            "绿云倾，金枕腻，画屏深。",
            "子规啼破相思梦，曙色东方才动。",
            "柳烟轻，花露重，思难任。"
        ]
    },
    {
        "id": 125,
        "title": "木兰花·独上小楼春欲暮",
        "rhythmic": "木兰花",
        "author": "韦庄",
        "volume": "卷三",
        "paragraphs": [
            "独上小楼春欲暮，愁望玉关芳草路。",
            "消息断，不逢人，欲敛细眉归绣户。",
            "坐看落花空叹息，罗袂湿斑红泪滴。",
            "千山万水不曾行，魂梦欲教何处觅。"
        ]
    },
    {
        "id": 126,
        "title": "小重山·一闭昭阳春又春",
        "rhythmic": "小重山",
        "author": "韦庄",
        "volume": "卷三",
        "paragraphs": [
            "一闭昭阳春又春，夜寒宫漏永，梦君恩。",
            "昏思陈事暗消魂，罗衣湿，红袂有啼痕。",
            "歌吹隔重阍，绕庭芳草绿，倚长门。",
            "万般惆怅向谁论？凝情立，宫殿欲黄昏。"
        ]
    },
    {
        "id": 127,
        "title": "浣溪沙·红蓼渡头秋正雨",
        "rhythmic": "浣溪沙",
        "author": "薛昭蕴",
        "volume": "卷三",
        "paragraphs": [
            "红蓼渡头秋正雨，印沙鸥迹自成行，整鬟飘袖野风香。",
            "不语含颦深浦里，几回愁煞棹船郎，燕归帆尽水茫茫。"
        ]
    },
    {
        "id": 128,
        "title": "浣溪沙·钿匣菱花锦带垂",
        "rhythmic": "浣溪沙",
        "author": "薛昭蕴",
        "volume": "卷三",
        "paragraphs": [
            "钿匣菱花锦带垂，静临栏槛卸头时，约鬟低珥算归期。",
            "茂苑草青湘渚阔，梦余空有漏依依，二年终日损芳菲。"
        ]
    },
    {
        "id": 129,
        "title": "浣溪沙·粉上依稀有泪痕",
        "rhythmic": "浣溪沙",
        "author": "薛昭蕴",
        "volume": "卷三",
        "paragraphs": [
            "粉上依稀有泪痕，郡庭花落欲黄昏，远情深恨与谁论。",
            "记得去年寒食日，延秋门外卓金轮，日斜人散暗消魂。"
        ]
    },
    {
        "id": 130,
        "title": "浣溪沙·握手河桥柳似金",
        "rhythmic": "浣溪沙",
        "author": "薛昭蕴",
        "volume": "卷三",
        "paragraphs": [
            "握手河桥柳似金，蜂须轻惹百花心，蕙风兰思寄清琴。",
            "意满便同春水满，情深还似酒杯深，楚烟湘月两沉沉。"
        ]
    },
    {
        "id": 131,
        "title": "浣溪沙·帘下三间出寺墙",
        "rhythmic": "浣溪沙",
        "author": "薛昭蕴",
        "volume": "卷三",
        "paragraphs": [
            "帘下三间出寺墙，满街垂杨绿阴长，嫩红轻翠间浓妆。",
            "瞥地见时犹可可，却来闲处暗思量，如今情事隔仙乡。"
        ]
    },
    {
        "id": 132,
        "title": "浣溪沙·江馆清秋缆客船",
        "rhythmic": "浣溪沙",
        "author": "薛昭蕴",
        "volume": "卷三",
        "paragraphs": [
            "江馆清秋缆客船，故人相送夜开筵，麝烟兰焰簇花钿。",
            "正是断魂迷楚雨，不堪离恨咽湘弦，月高霜白水连天。"
        ]
    },
    {
        "id": 133,
        "title": "浣溪沙·倾国倾城恨有余",
        "rhythmic": "浣溪沙",
        "author": "薛昭蕴",
        "volume": "卷三",
        "paragraphs": [
            "倾国倾城恨有余，几多红泪泣姑苏，倚风凝睇雪肌肤。",
            "吴主山河空落日，越王宫殿半平芜，藕花菱蔓满重湖。"
        ]
    },
    {
        "id": 134,
        "title": "浣溪沙·越女淘金春水上",
        "rhythmic": "浣溪沙",
        "author": "薛昭蕴",
        "volume": "卷三",
        "paragraphs": [
            "越女淘金春水上，步摇云鬓珮鸣珰，渚风江草又清香。",
            "不为远山凝翠黛，只应含恨向斜阳，碧桃花谢忆刘郎。"
        ]
    },
    {
        "id": 135,
        "title": "喜迁莺·残蟾落",
        "rhythmic": "喜迁莺",
        "author": "薛昭蕴",
        "volume": "卷三",
        "paragraphs": [
            "残蟾落，晓钟鸣，羽化觉身轻。",
            "乍无春睡有余酲，杏苑雪初晴。",
            "紫陌长，襟袖冷，不是人间风景。",
            "回看尘土似前生，休羡谷中莺。"
        ]
    },
    {
        "id": 136,
        "title": "喜迁莺·金门晓",
        "rhythmic": "喜迁莺",
        "author": "薛昭蕴",
        "volume": "卷三",
        "paragraphs": [
            "金门晓，玉京春，骏马骤轻尘。",
            "桦烟深处白衫新，认得化龙身。",
            "九陌喧，千户启，满袖桂香风细。",
            "杏园欢宴曲江滨，自此占芳辰。"
        ]
    },
    {
        "id": 137,
        "title": "喜迁莺·清明节",
        "rhythmic": "喜迁莺",
        "author": "薛昭蕴",
        "volume": "卷三",
        "paragraphs": [
            "清明节，雨晴天，得意正当年。",
            "马骄泥软绵连干，香袖半笼鞭。",
            "花色融，人竞赏，尽是绣鞍朱鞅。",
            "日斜无计更留连，归路草和烟。"
        ]
    },
    {
        "id": 138,
        "title": "小重山·春到长门春草青",
        "rhythmic": "小重山",
        "author": "薛昭蕴",
        "volume": "卷三",
        "paragraphs": [
            "春到长门春草青，玉阶华露滴，月胧明。",
            "东风吹断紫箫声，宫漏促，帘外晓啼莺。",
            "愁极梦难成，红妆流宿泪，不胜情。",
            "手挼裙带绕阶行，思君切，罗幌暗尘生。"
        ]
    },
    {
        "id": 139,
        "title": "小重山·秋到长门秋草黄",
        "rhythmic": "小重山",
        "author": "薛昭蕴",
        "volume": "卷三",
        "paragraphs": [
            "秋到长门秋草黄，画梁双燕去，出宫墙。",
            "玉箫无复理霓裳，金蝉坠，鸾镜掩休妆。",
            "忆昔在昭阳，舞衣红绶带，绣鸳鸯。",
            "至今犹惹御炉香，魂梦断，愁听漏更长。"
        ]
    },
    {
        "id": 140,
        "title": "离别难·宝马晓鞲雕鞍",
        "rhythmic": "离别难",
        "author": "薛昭蕴",
        "volume": "卷三",
        "paragraphs": [
            "宝马晓鞲雕鞍，罗帷乍别情难。",
            "那堪春景媚，送君千万里。",
            "半妆珠翠落，露华寒。",
            "红蜡烛，青丝曲，偏能钩引泪阑干。",
            "良夜促，香尘绿，魂欲迷，檀眉半敛愁低。",
            "未别心先咽，欲语情难说。",
            "出芳草，路东西。",
            "摇袖立，春风急，樱花杨柳雨凄凄。"
        ]
    },
    {
        "id": 141,
        "title": "相见欢·罗襦绣袂香红",
        "rhythmic": "相见欢",
        "author": "薛昭蕴",
        "volume": "卷三",
        "paragraphs": [
            "罗襦绣袂香红，画堂中。",
            "细草平沙番马，小屏风。",
            "卷罗幕，凭妆阁，思无穷。",
            "暮雨轻烟魂断，隔帘栊。"
        ]
    },
    {
        "id": 142,
        "title": "醉公子·慢绾青丝发",
        "rhythmic": "醉公子",
        "author": "薛昭蕴",
        "volume": "卷三",
        "paragraphs": [
            "慢绾青丝发，光砑吴绫袜。",
            "床上小熏笼，韶州新退红。",
            "叵耐无端处，捻得从头污。",
            "恼得眼慵开，问人闲事来。"
        ]
    },
    {
        "id": 143,
        "title": "女冠子·求仙去也",
        "rhythmic": "女冠子",
        "author": "薛昭蕴",
        "volume": "卷三",
        "paragraphs": [
            "求仙去也，翠钿金篦尽舍，入崖峦。",
            "雾卷黄罗帔，云雕白玉冠。",
            "野烟溪洞冷，林月石桥寒。",
            "静夜松风下，礼天坛。"
        ]
    },
    {
        "id": 144,
        "title": "女冠子·云罗雾縠",
        "rhythmic": "女冠子",
        "author": "薛昭蕴",
        "volume": "卷三",
        "paragraphs": [
            "云罗雾縠，新授明威法箓，降真函。",
            "髻绾青丝发，冠抽碧玉簪。",
            "往来云过五，去往岛经三。",
            "正遇刘郎使，启瑶缄。"
        ]
    },
    {
        "id": 145,
        "title": "谒金门·春满院",
        "rhythmic": "谒金门",
        "author": "薛昭蕴",
        "volume": "卷三",
        "paragraphs": [
            "春满院，叠损罗衣金线。",
            "睡觉水晶帘未卷，檐前双语燕。",
            "斜掩金铺一扇，满地落花千片。",
            "早是相思肠欲断，忍教频梦见。"
        ]
    },
    {
        "id": 146,
        "title": "柳枝·解冻风来末上青",
        "rhythmic": "柳枝",
        "author": "牛峤",
        "volume": "卷三",
        "paragraphs": [
            "解冻风来末上青，解垂罗袖拜卿。",
            "无端袅娜临官路，舞送行人过一生。"
        ]
    },
    {
        "id": 147,
        "title": "柳枝·吴王宫里色偏深",
        "rhythmic": "柳枝",
        "author": "牛峤",
        "volume": "卷三",
        "paragraphs": [
            "吴王宫里色偏深，一簇纤条万缕金。",
            "不愤钱塘苏小小，引郎松下结同心。"
        ]
    },
    {
        "id": 148,
        "title": "柳枝·桥北桥南千万条",
        "rhythmic": "柳枝",
        "author": "牛峤",
        "volume": "卷三",
        "paragraphs": [
            "桥北桥南千万条，恨伊张绪不相饶。",
            "金羁白马临风望，认得杨家静婉腰。"
        ]
    },
    {
        "id": 149,
        "title": "柳枝·狂雪随风扑马飞",
        "rhythmic": "柳枝",
        "author": "牛峤",
        "volume": "卷三",
        "paragraphs": [
            "狂雪随风扑马飞，惹烟无力被春欺。",
            "莫教移入灵和殿，宫女三千又妒伊。"
        ]
    },
    {
        "id": 150,
        "title": "柳枝·袅翠笼烟拂暖波",
        "rhythmic": "柳枝",
        "author": "牛峤",
        "volume": "卷三",
        "paragraphs": [
            "袅翠笼烟拂暖波，舞裙新染麹尘罗。",
            "章华台畔隋堤上，傍得春风尔许多。"
        ]
    }
]