[
    {
        "id": 349,
        "title": "菩萨蛮·月华如水笼香砌",
        "rhythmic": "菩萨蛮",
        "author": "孙光宪",
        "volume": "卷八",
        "paragraphs": [
            "月华如水笼香砌，金环碎撼门初闭。",
            "寒影堕高檐，钩垂一画帘。",
            "碧烟轻袅袅，红战灯花笑。",
            "即此是高唐，掩屏秋梦长。"
        ]
    },
    {
        "id": 350,
        "title": "菩萨蛮·花冠频鼓墙头翼",
        "rhythmic": "菩萨蛮",
        "author": "孙光宪",
        "volume": "卷八",
        "paragraphs": [
            "花冠频鼓墙头翼，东方淡白连窗色。",
            "门外早莺声，背楼残月明。",
            "薄寒笼醉态，依旧铅华在。",
            "握手送人归，半拖金缕衣。"
        ]
    },
    {
        "id": 351,
        "title": "菩萨蛮·小庭花落无人归",
        "rhythmic": "菩萨蛮",
        "author": "孙光宪",
        "volume": "卷八",
        "paragraphs": [
            "小庭花落无人归，疏香满地东风老。",
            "春晚信沉沉，天涯何处寻。",
            "晓堂屏六扇，眉共湘山远。",
            "怎奈别离心，近来尤不禁。"
        ]
    },
    {
        "id": 352,
        "title": "菩萨蛮·青岩碧洞经朝雨",
        "rhythmic": "菩萨蛮",
        "author": "孙光宪",
        "volume": "卷八",
        "paragraphs": [
            "青岩碧洞经朝雨，隔花相唤南溪去。",
            "一只木兰船，波平远浸天。",
            "扣舷惊翡翠，嫩玉抬香臂。",
            "红日欲沉西，烟中遥解觽。"
        ]
    },
    {
        "id": 353,
        "title": "菩萨蛮·木绵花映丛祠小",
        "rhythmic": "菩萨蛮",
        "author": "孙光宪",
        "volume": "卷八",
        "paragraphs": [
            "木绵花映丛祠小，越禽声里春光晓。",
            "铜鼓与蛮歌，南人祈赛多。",
            "客帆风正急，茜袖偎樯立。",
            "极浦几回头，烟波无限愁。"
        ]
    },
    {
        "id": 354,
        "title": "河渎神·汾水碧依依",
        "rhythmic": "河渎神",
        "author": "孙光宪",
        "volume": "卷八",
        "paragraphs": [
            "汾水碧依依，黄云落叶初飞。",
            "翠华一去不言归，庙门空掩斜晖。",
            "四壁阴森排古画，依旧琼轮羽驾。",
            "小殿沉沉清夜，银灯飘落香灺。"
        ]
    },
    {
        "id": 355,
        "title": "河渎神·江上草芊芊",
        "rhythmic": "河渎神",
        "author": "孙光宪",
        "volume": "卷八",
        "paragraphs": [
            "江上草芊芊，春晚湘妃庙前。",
            "一方卵色楚南天，数行征雁联翩。",
            "独倚朱栏情不极，魂断终朝相忆。",
            "两桨不知消息，远汀时起㶉𫛶。"
        ]
    },
    {
        "id": 356,
        "title": "虞美人·红窗寂寂无人语",
        "rhythmic": "虞美人",
        "author": "孙光宪",
        "volume": "卷八",
        "paragraphs": [
            "红窗寂寂无人语，暗淡梨花雨。",
            "绣罗纹地粉新描，博山香炷旋抽条，暗魂消。",
            "天涯一去无消息，终日长相忆。",
            "教人相忆几时休？不堪枨触别离愁，泪还流。"
        ]
    },
    {
        "id": 357,
        "title": "虞美人·好风微揭帘旌起",
        "rhythmic": "虞美人",
        "author": "孙光宪",
        "volume": "卷八",
        "paragraphs": [
            "好风微揭帘旌起，金翼鸾相倚。",
            "翠檐愁听乳禽声，此时春态暗关情，独难平。",
            "画堂流水空相翳，一穗香摇曳。",
            "教人无处寄相思，落花芳草过前期，没人知。"
        ]
    },
    {
        "id": 358,
        "title": "后庭花·景阳钟动宫莺啭",
        "rhythmic": "后庭花",
        "author": "孙光宪",
        "volume": "卷八",
        "paragraphs": [
            "景阳钟动宫莺啭，露凉金殿。",
            "轻飙吹起琼花旋，玉叶如剪。",
            "晚来高阁上，珠帘卷，见坠香千片。",
            "修蛾慢脸陪雕辇，后庭新宴。"
        ]
    },
    {
        "id": 359,
        "title": "后庭花·石城依旧空江国",
        "rhythmic": "后庭花",
        "author": "孙光宪",
        "volume": "卷八",
        "paragraphs": [
            "石城依旧空江国，故宫春色。",
            "七尺青丝芳草碧，绝世难得。",
            "玉英凋落尽，更何人识，野棠如织。",
            "只是教人添怨忆，怅望无极。"
        ]
    },
    {
        "id": 360,
        "title": "生查子·寂寞掩朱门",
        "rhythmic": "生查子",
        "author": "孙光宪",
        "volume": "卷八",
        "paragraphs": [
            "寂寞掩朱门，正是天将暮。",
            "暗淡小庭中，滴滴梧桐雨。",
            "绣工夫，牵心绪，配尽鸳鸯缕。",
            "待得没人时，偎倚论私语。"
        ]
    },
    {
        "id": 361,
        "title": "生查子·暖日策花骢",
        "rhythmic": "生查子",
        "author": "孙光宪",
        "volume": "卷八",
        "paragraphs": [
            "暖日策花骢，亸鞚垂杨陌。",
            "芳草惹烟青，落絮随风白。",
            "谁家绣毂动香尘，隐遇难神仙客。",
            "狂杀玉鞭郎，咫尺音容隔。"
        ]
    },
    {
        "id": 362,
        "title": "生查子·金井堕高梧",
        "rhythmic": "生查子",
        "author": "孙光宪",
        "volume": "卷八",
        "paragraphs": [
            "金井堕高梧，玉殿笼斜月。",
            "永巷寂无人，敛态愁堪绝。",
            "玉炉寒，香烬灭，还似君恩歇。",
            "翠辇不归来，幽恨将谁说。"
        ]
    },
    {
        "id": 363,
        "title": "临江仙·霜拍井梧干叶堕",
        "rhythmic": "临江仙",
        "author": "孙光宪",
        "volume": "卷八",
        "paragraphs": [
            "霜拍井梧干叶堕，翠帷雕槛初寒。",
            "薄铅残黛称花冠，含情无语，延伫倚栏干。",
            "杳杳征轮何处去，离愁别恨千般。",
            "不堪心绪正多端，镜奁长掩，无意对孤鸾。"
        ]
    },
    {
        "id": 364,
        "title": "临江仙·暮雨凄凄深院闭",
        "rhythmic": "临江仙",
        "author": "孙光宪",
        "volume": "卷八",
        "paragraphs": [
            "暮雨凄凄深院闭，灯前凝坐初更。",
            "玉钗低压鬓云横，半垂罗幕，相映烛光明。",
            "终是有心投汉佩，低头但理秦筝。",
            "燕双鸾耦不胜情，只愁明发，将逐楚云行。"
        ]
    },
    {
        "id": 365,
        "title": "酒泉子·空碛无边",
        "rhythmic": "酒泉子",
        "author": "孙光宪",
        "volume": "卷八",
        "paragraphs": [
            "空碛无边，万里阳关道路。",
            "马萧萧，人去去，陇云愁。",
            "香貂旧制戎衣窄，胡霜千里白。",
            "绮罗心，魂梦隔，上高楼。"
        ]
    },
    {
        "id": 366,
        "title": "酒泉子·曲槛小楼",
        "rhythmic": "酒泉子",
        "author": "孙光宪",
        "volume": "卷八",
        "paragraphs": [
            "曲槛小楼，正是莺花二月。",
            "思无聊，愁欲绝，郁离襟。",
            "展屏空对潇湘水，眼前千万里。",
            "泪掩红，眉敛翠，恨沉沉。"
        ]
    },
    {
        "id": 367,
        "title": "酒泉子·敛态窗前",
        "rhythmic": "酒泉子",
        "author": "孙光宪",
        "volume": "卷八",
        "paragraphs": [
            "敛态窗前，袅袅雀钗抛颈。",
            "燕成双，鸾对影，耦新知。",
            "玉纤淡拂眉山小，镜中嗔共照。",
            "翠连娟，红缥渺，早妆时。"
        ]
    },
    {
        "id": 368,
        "title": "清平乐·愁肠欲断",
        "rhythmic": "清平乐",
        "author": "孙光宪",
        "volume": "卷八",
        "paragraphs": [
            "愁肠欲断，正是青春半。",
            "连理分枝鸾失伴，又是一场离散。",
            "掩镜无语眉低，思随芳草萋萋。",
            "凭仗东风吹梦，与郎终日东西。"
        ]
    },
    {
        "id": 369,
        "title": "清平乐·等闲无语",
        "rhythmic": "清平乐",
        "author": "孙光宪",
        "volume": "卷八",
        "paragraphs": [
            "等闲无语，春恨如何去？",
            "终是疏狂留不住，花暗柳浓何处。",
            "尽日目断魂飞，晚窗斜界残晖。",
            "长恨朱门薄暮，绣鞍骢马空归。"
        ]
    },
    {
        "id": 370,
        "title": "更漏子·听寒更",
        "rhythmic": "更漏子",
        "author": "孙光宪",
        "volume": "卷八",
        "paragraphs": [
            "听寒更，闻远雁，半夜萧娘深院。",
            "扃绣户，下珠帘，满庭喷玉蟾。",
            "人语静，香闺冷，红幕半垂清影。",
            "云雨态，蕙兰心，此情江海深。"
        ]
    },
    {
        "id": 371,
        "title": "更漏子·今夜期",
        "rhythmic": "更漏子",
        "author": "孙光宪",
        "volume": "卷八",
        "paragraphs": [
            "今夜期，来日别，相对只堪愁绝。",
            "偎粉面，捻瑶簪，无言泪满襟。",
            "银箭落，霜华薄，墙外晓鸡咿喔。",
            "听咐嘱，恶情悰，断肠西复东。"
        ]
    },
    {
        "id": 372,
        "title": "女冠子·蕙风芝露",
        "rhythmic": "女冠子",
        "author": "孙光宪",
        "volume": "卷八",
        "paragraphs": [
            "蕙风芝露，坛际残香轻度。",
            "蕊珠宫，苔点分圆碧，桃花践破红。",
            "品流巫峡外，名籍紫微中。",
            "真侣墉城会，梦魂通。"
        ]
    },
    {
        "id": 373,
        "title": "女冠子·淡花瘦玉",
        "rhythmic": "女冠子",
        "author": "孙光宪",
        "volume": "卷八",
        "paragraphs": [
            "淡花瘦玉，依约神仙妆束。",
            "佩琼文，瑞露通宵贮，幽香尽日焚。",
            "碧纱笼绛节，黄藕冠浓云。",
            "勿以吹箫伴，不同群。"
        ]
    },
    {
        "id": 374,
        "title": "风流子·茅舍槿篱溪曲",
        "rhythmic": "风流子",
        "author": "孙光宪",
        "volume": "卷八",
        "paragraphs": [
            "茅舍槿篱溪曲，鸡犬自南自北。",
            "菰叶长，水葓开，门外春波涨绿。",
            "听织，声促，轧轧鸣梭穿屋。"
        ]
    },
    {
        "id": 375,
        "title": "风流子·楼倚长衢欲暮",
        "rhythmic": "风流子",
        "author": "孙光宪",
        "volume": "卷八",
        "paragraphs": [
            "楼倚长衢欲暮，簪见神仙伴侣。",
            "微傅粉，拢梳头，隐映画帘开处。",
            "无语，无绪，慢曳罗裙归去。"
        ]
    },
    {
        "id": 376,
        "title": "风流子·金络玉衔嘶马",
        "rhythmic": "风流子",
        "author": "孙光宪",
        "volume": "卷八",
        "paragraphs": [
            "金络玉衔嘶马，系向绿杨阴下。",
            "朱户掩，绣帘垂，曲院水流花谢。",
            "欢罢，归也，犹在九衢深夜。"
        ]
    },
    {
        "id": 377,
        "title": "定西番·鸡禄山前游骑",
        "rhythmic": "定西番",
        "author": "孙光宪",
        "volume": "卷八",
        "paragraphs": [
            "鸡禄山前游骑，边草白，朔天明，马蹄轻。",
            "鹊面弓离短韔，弯来月欲成。",
            "一只鸡鹘云外，晓鸿惊。"
        ]
    },
    {
        "id": 378,
        "title": "定西番·帝子枕前秋夜",
        "rhythmic": "定西番",
        "author": "孙光宪",
        "volume": "卷八",
        "paragraphs": [
            "帝子枕前秋夜，霜幄冷，月华明，正三更。",
            "何处戍楼寒笛，梦残闻一声。",
            "遥想汉关万里，泪纵横。"
        ]
    },
    {
        "id": 379,
        "title": "河满子·冠剑不随君去",
        "rhythmic": "河满子",
        "author": "孙光宪",
        "volume": "卷八",
        "paragraphs": [
            "冠剑不随君去，江河还共恩深。",
            "歌袖半遮眉黛惨，泪珠旋滴衣襟。",
            "惆怅云愁雨怨，断魂何处相寻。"
        ]
    },
    {
        "id": 380,
        "title": "玉蝴蝶·春欲尽",
        "rhythmic": "玉蝴蝶",
        "author": "孙光宪",
        "volume": "卷八",
        "paragraphs": [
            "春欲尽，景仍长，满园花正黄。",
            "粉翘两悠飏，翩翩过短墙。",
            "鲜飙暖，牵游伴，飞去立残芳。",
            "无语对萧娘，舞衫沉麝香。"
        ]
    },
    {
        "id": 381,
        "title": "八拍蛮·孔雀尾拖金线长",
        "rhythmic": "八拍蛮",
        "author": "孙光宪",
        "volume": "卷八",
        "paragraphs": [
            "孔雀尾拖金线长，怕人飞起入丁香。",
            "越女沙头争拾翠，相呼归去背斜阳。"
        ]
    },
    {
        "id": 382,
        "title": "竹枝·门前春水白苹花",
        "rhythmic": "竹枝",
        "author": "孙光宪",
        "volume": "卷八",
        "paragraphs": [
            "门前春水（竹枝）白苹花（女儿），岸上无人（竹枝）小艇斜（女儿）。",
            "商女经过（竹枝）江欲暮（女儿），散抛残食（竹枝）饲神鸦（女儿）。"
        ]
    },
    {
        "id": 383,
        "title": "竹枝·乱绳千结绊人深",
        "rhythmic": "竹枝",
        "author": "孙光宪",
        "volume": "卷八",
        "paragraphs": [
            "乱绳千结（竹枝）绊人深（女儿），越罗万丈（竹枝）表长寻（女儿）。",
            "杨柳在身（竹枝）垂意绪（女儿），藕花落尽（竹枝）见莲心（女儿）。"
        ]
    },
    {
        "id": 384,
        "title": "思帝乡·如何",
        "rhythmic": "思帝乡",
        "author": "孙光宪",
        "volume": "卷八",
        "paragraphs": [
            "如何？遣情情更多。",
            "永日水堂帘下，敛羞蛾。",
            "六幅罗裙窣地，微行曳碧波。",
            "看尽满地疏雨，打团荷。"
        ]
    },
    {
        "id": 385,
        "title": "上行杯·草草离亭鞍马",
        "rhythmic": "上行杯",
        "author": "孙光宪",
        "volume": "卷八",
        "paragraphs": [
            "草草离亭鞍马，从远道，此地分襟，燕宋秦吴千万里。",
            "无辞一醉。野棠开，江草湿。伫立，沾泣，征骑骎骎。"
        ]
    },
    {
        "id": 386,
        "title": "上行杯·离棹逡巡欲动",
        "rhythmic": "上行杯",
        "author": "孙光宪",
        "volume": "卷八",
        "paragraphs": [
            "离棹逡巡欲动，临极浦，故人相送，去住心情知不共。",
            "金船满捧。绮罗愁，丝管咽。回别，帆影灭，江浪如雪。"
        ]
    },
    {
        "id": 387,
        "title": "谒金门·留不得",
        "rhythmic": "谒金门",
        "author": "孙光宪",
        "volume": "卷八",
        "paragraphs": [
            "留不得！留得也应无益。",
            "白纻春衫如雪色，扬州初去日。",
            "轻别离，甘抛掷，江上满帆风疾。",
            "却羡彩鸳三十六，孤鸾还一只。"
        ]
    },
    {
        "id": 388,
        "title": "思越人·古台平",
        "rhythmic": "思越人",
        "author": "孙光宪",
        "volume": "卷八",
        "paragraphs": [
            "古台平，芳草远，馆娃宫外春深。",
            "翠黛空留千载恨，教人何处相寻。",
            "绮罗无复当时事，露花点滴香泪。",
            "惆怅遥天横绿水，鸳鸯对时飞起。"
        ]
    },
    {
        "id": 389,
        "title": "思越人·渚莲枯",
        "rhythmic": "思越人",
        "author": "孙光宪",
        "volume": "卷八",
        "paragraphs": [
            "渚莲枯，宫树老，长洲废萧条。",
            "想象玉人空处所，月明独上溪桥。",
            "经春初败秋风起，江兰绿蕙愁死。",
            "一片风流伤心地，魂销目断西子。"
        ]
    },
    {
        "id": 390,
        "title": "杨柳枝·阊门风暖落花干",
        "rhythmic": "杨柳枝",
        "author": "孙光宪",
        "volume": "卷八",
        "paragraphs": [
            "阊门风暖落花干，飞遍江城江城雪不寒。",
            "独有晚来临水驿，闲人多凭赤栏干。"
        ]
    },
    {
        "id": 391,
        "title": "杨柳枝·有池有榭即蒙蒙",
        "rhythmic": "杨柳枝",
        "author": "孙光宪",
        "volume": "卷八",
        "paragraphs": [
            "有池有榭即蒙蒙，浸润翻成长养功。",
            "恰似有人长点检，着行排立向春风。"
        ]
    },
    {
        "id": 392,
        "title": "杨柳枝·根柢虽然傍浊河",
        "rhythmic": "杨柳枝",
        "author": "孙光宪",
        "volume": "卷八",
        "paragraphs": [
            "根柢虽然傍浊河，无妨终日近笙歌。",
            "骖骖金带谁堪比，还共黄莺不较多。"
        ]
    },
    {
        "id": 393,
        "title": "杨柳枝·万株枯槁怨亡隋",
        "rhythmic": "杨柳枝",
        "author": "孙光宪",
        "volume": "卷八",
        "paragraphs": [
            "万株枯槁怨亡隋，似吊吴台各自垂。",
            "好是淮阴明月里，酒楼横笛不胜吹。"
        ]
    },
    {
        "id": 394,
        "title": "望梅花·数枝开与短墙平",
        "rhythmic": "望梅花",
        "author": "孙光宪",
        "volume": "卷八",
        "paragraphs": [
            "数枝开与短墙平，见雪萼红跗相映，引起谁人边塞情。",
            "帘外欲三更，吹断离愁月正明，空听隔江声。"
        ]
    },
    {
        "id": 395,
        "title": "渔歌子·草芊芊",
        "rhythmic": "渔歌子",
        "author": "孙光宪",
        "volume": "卷八",
        "paragraphs": [
            "草芊芊，波漾漾，湖边草色连波涨。",
            "沿蓼岸，泊飘汀，天际玉轮初上。",
            "扣舷歌，联极望，桨声伊轧知何向。",
            "黄鹊叫，白鸥眠，谁似侬家疏旷。"
        ]
    },
    {
        "id": 396,
        "title": "渔歌子·泛流萤",
        "rhythmic": "渔歌子",
        "author": "孙光宪",
        "volume": "卷八",
        "paragraphs": [
            "泛流萤，明又灭，夜凉水冷东湾阔。",
            "风浩浩，笛寥寥，万顷金波澄澈。",
            "杜若洲，香郁烈，一声宿雁霜时节。",
            "经霅水，过松江，尽属侬家日月。"
        ]
    },
    {
        "id": 397,
        "title": "菩萨蛮·罗裾薄薄秋波染",
        "rhythmic": "菩萨蛮",
        "author": "魏承班",
        "volume": "卷八",
        "paragraphs": [
            "罗裾薄薄秋波染，眉间画时山两点。",
            "相见绮筵时，深情暗共知。",
            "翠翘云鬓动，敛态弹金凤。",
            "宴罢入兰房，邀入解佩珰。"
        ]
    },
    {
        "id": 398,
        "title": "菩萨蛮·罗衣隐约金泥画",
        "rhythmic": "菩萨蛮",
        "author": "魏承班",
        "volume": "卷八",
        "paragraphs": [
            "罗衣隐约金泥画，玳筵一曲当秋夜。",
            "声战觑人娇，云袅翠翘。",
            "酒醺红玉软，眉翠秋山远。",
            "绣幌麝烟沉，谁人知两心。"
        ]
    }
]