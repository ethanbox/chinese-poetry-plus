[
    {
        "id": 6609,
        "title": "闻笛",
        "author": "张巡",
        "volume": "卷一百五十八",
        "paragraphs": [
            "岧峣试一临，虏骑附城阴。不辨风尘色，安知天地心。",
            "营开边月近，战苦阵云深。旦夕更楼上，遥闻横笛音。"
        ]
    },
    {
        "id": 6610,
        "title": "守睢阳作",
        "author": "张巡",
        "volume": "卷一百五十八",
        "paragraphs": [
            "接战春来苦，孤城日渐危。合围侔月晕，分守若鱼丽。",
            "屡厌黄尘起，时将白羽挥。裹疮犹出阵，饮血更登陴。",
            "忠信应难敌，坚贞谅不移。无人报天子，心计欲何施。"
        ]
    },
    {
        "id": 6611,
        "title": "题衡阳泗州寺",
        "author": "张抃",
        "volume": "卷一百五十八",
        "paragraphs": [
            "一水悠悠百粤通，片帆无奈信秋风。几层峡浪寒舂月，",
            "未知今夜依何处，一点渔灯出苇丛。"
        ]
    },
    {
        "id": 6612,
        "title": "古意二首",
        "author": "贺兰进明",
        "volume": "卷一百五十八",
        "paragraphs": [
            "秦庭初指鹿，群盗满山东。忤意皆诛死，所言谁肯忠。",
            "武关犹未启，兵入望夷宫。为祟非泾水，人君道自穷。",
            "崇兰生涧底，香气满幽林。采采欲为赠，何人是同心。",
            "日暮徒盈把，裴回忧思深。慨然纫杂佩，重奏丘中琴。"
        ]
    },
    {
        "id": 6613,
        "title": "行路难五首",
        "author": "贺兰进明",
        "volume": "卷一百五十八",
        "paragraphs": [
            "君不见岩下井，百尺不及泉。君不见山上苗，",
            "但愿亲友长含笑，相逢不乏杖头钱。寒夜邀欢须秉烛，",
            "君不见门前柳，荣耀暂时萧索久。君不见陌上花，",
            "盛年夫婿长别离，岁暮相逢色已换。",
            "君不见芳树枝，春花落尽蜂不窥。君不见梁上泥，",
            "独宿自然堪下泪，况复时闻乌夜啼。",
            "君不见云中月，暂盈还复缺。君不见林下风，",
            "叹息青青陵上柏，岁寒能有几人同。",
            "君不见东流水，一去无穷已。君不见西郊云，",
            "人生结交在终始，莫以升沈中路分。"
        ]
    },
    {
        "id": 6614,
        "title": "夜渡江",
        "author": "闾丘晓",
        "volume": "卷一百五十八",
        "paragraphs": [
            "舟人自相报，落日下芳潭。夜火连淮市，春风满客帆。",
            "水穷沧海畔，路尽小山南。且喜乡园近，言荣意未甘。"
        ]
    },
    {
        "id": 6615,
        "title": "奉和刘采访缙云南岭作",
        "author": "庾光先",
        "volume": "卷一百五十八",
        "paragraphs": [
            "百越城池枕海圻，永嘉山水复相依。悬萝弱筱垂清浅，",
            "幸陪谢客题诗句，谁与王孙此地归。"
        ]
    },
    {
        "id": 6616,
        "title": "思归，寄东林澈上人",
        "author": "韦丹",
        "volume": "卷一百五十八",
        "paragraphs": [
            "王事纷纷无暇日，浮生冉冉只如云。",
            "已为平子归休计，五老岩前必共闻。"
        ]
    },
    {
        "id": 6617,
        "title": "答澈公",
        "author": "韦丹",
        "volume": "卷一百五十八",
        "paragraphs": [
            "空山泉落松窗静，闲地草生春日迟。",
            "白发渐多身未退，依依常在永禅师。"
        ]
    },
    {
        "id": 6618,
        "title": "洛出书",
        "author": "萧昕",
        "volume": "卷一百五十八",
        "paragraphs": [
            "海内昔凋瘵，天网斯浡潏。龟灵启圣图，龙马负书出。",
            "大哉明德盛，远矣彝伦秩。地敷作乂功，人免为鱼恤。",
            "既彰千国理，岂止百川溢。永赖至于今，畴庸未云毕。"
        ]
    },
    {
        "id": 6619,
        "title": "临风舒锦",
        "author": "萧昕",
        "volume": "卷一百五十八",
        "paragraphs": [
            "丽锦匹云终，襜襜展向风。花开翻覆翠，色乱动摇红。",
            "缕散悠扬里，文回照灼中。低垂疑步障，吹起作晴虹。",
            "既与丘迟梦，深知卓氏功。还乡将制服，从此表亨通。"
        ]
    },
    {
        "id": 6620,
        "title": "东皇太一词",
        "author": "李希仲",
        "volume": "卷一百五十八",
        "paragraphs": [
            "吉日初齐戒，灵巫穆上皇。焚香布瑶席，鸣佩奠椒浆。",
            "缓舞花飞满，清歌水去长。回波送神曲，云雨满潇湘。"
        ]
    },
    {
        "id": 6621,
        "title": "蓟北行二首",
        "author": "李希仲",
        "volume": "卷一百五十八",
        "paragraphs": [
            "旄头有精芒，胡骑猎秋草。羽檄南渡河，边庭用兵早。",
            "汉家爱征战，宿将今已老。辛苦羽林儿，从戎榆关道。",
            "一身救边速，烽火通蓟门。前军飞鸟断，格斗尘沙昏。",
            "寒日鼓声急，单于夜将奔。当须徇忠义，身死报国恩。"
        ]
    },
    {
        "id": 6622,
        "title": "送妻",
        "author": "杨志坚",
        "volume": "卷一百五十八",
        "paragraphs": [
            "平生志业在琴诗，头上如今有二丝。渔父尚知溪谷暗，",
            "今日便同行路客，相逢即是下山时。"
        ]
    }
]