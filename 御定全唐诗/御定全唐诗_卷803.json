[
    {
        "id": 38882,
        "title": "酬人雨后玩竹",
        "author": "薛涛",
        "volume": "卷八百零三",
        "paragraphs": [
            "南天春雨时，那鉴雪霜姿。众类亦云茂，虚心能自持。",
            "多留晋贤醉，早伴舜妃悲。晚岁君能赏，苍苍劲节奇。"
        ]
    },
    {
        "id": 38883,
        "title": "春望词四首",
        "author": "薛涛",
        "volume": "卷八百零三",
        "paragraphs": [
            "花开不同赏，花落不同悲。欲问相思处，花开花落时。",
            "揽草结同心，将以遗知音。春愁正断绝，春鸟复哀吟。",
            "风花日将老，佳期犹渺渺。不结同心人，空结同心草。",
            "那堪花满枝，翻作两相思。玉箸垂朝镜，春风知不知。"
        ]
    },
    {
        "id": 38884,
        "title": "宣上人见示与诸公唱和",
        "author": "薛涛",
        "volume": "卷八百零三",
        "paragraphs": [
            "许厕高斋唱，涓泉定不如。可怜谯记室，流水满禅居。"
        ]
    },
    {
        "id": 38885,
        "title": "风",
        "author": "薛涛",
        "volume": "卷八百零三",
        "paragraphs": [
            "猎蕙微风远，飘弦唳一声。林梢鸣淅沥，松径夜凄清。"
        ]
    },
    {
        "id": 38886,
        "title": "月",
        "author": "薛涛",
        "volume": "卷八百零三",
        "paragraphs": [
            "魄依钩样小，扇逐汉机团。细影将圆质，人间几处看。"
        ]
    },
    {
        "id": 38887,
        "title": "蝉",
        "author": "薛涛",
        "volume": "卷八百零三",
        "paragraphs": [
            "露涤清音远，风吹数叶齐。声声似相接，各在一枝栖。"
        ]
    },
    {
        "id": 38888,
        "title": "池上双鸟",
        "author": "薛涛",
        "volume": "卷八百零三",
        "paragraphs": [
            "双栖绿池上，朝暮共飞还。更忆将雏日，同心莲叶间。"
        ]
    },
    {
        "id": 38889,
        "title": "鸳鸯草",
        "author": "薛涛",
        "volume": "卷八百零三",
        "paragraphs": [
            "绿英满香砌，两两鸳鸯小。但娱春日长，不管秋风早。"
        ]
    },
    {
        "id": 38890,
        "title": "罚赴边有怀上韦令公二首",
        "author": "薛涛",
        "volume": "卷八百零三",
        "paragraphs": [
            "闻道边城苦，今来到始知。羞将门下曲，唱与陇头儿。",
            "黠虏犹违命，烽烟直北愁。却教严谴妾，不敢向松州。"
        ]
    },
    {
        "id": 38891,
        "title": "咏八十一颗",
        "author": "薛涛",
        "volume": "卷八百零三",
        "paragraphs": [
            "色比丹霞朝日，形如合浦筼筜。",
            "开时九九如数，见处双双颉颃。"
        ]
    },
    {
        "id": 38892,
        "title": "谒巫山庙",
        "author": "薛涛",
        "volume": "卷八百零三",
        "paragraphs": [
            "乱猿啼处访高唐，路入烟霞草木香。山色未能忘宋玉，",
            "惆怅庙前多少柳，春来空斗画眉长。"
        ]
    },
    {
        "id": 38893,
        "title": "牡丹",
        "author": "薛涛",
        "volume": "卷八百零三",
        "paragraphs": [
            "去春零落暮春时，泪湿红笺怨别离。常恐便同巫峡散，",
            "只欲栏边安枕席，夜深闲共说相思。"
        ]
    },
    {
        "id": 38894,
        "title": "贼平后上高相公",
        "author": "薛涛",
        "volume": "卷八百零三",
        "paragraphs": [
            "惊看天地白荒荒，瞥见青山旧夕阳。",
            "始信大威能照映，由来日月借生光。"
        ]
    },
    {
        "id": 38895,
        "title": "送友人",
        "author": "薛涛",
        "volume": "卷八百零三",
        "paragraphs": [
            "水国蒹葭夜有霜，月寒山色共苍苍。",
            "谁言千里自今夕，离梦杳如关塞长。"
        ]
    },
    {
        "id": 38896,
        "title": "听僧吹芦管",
        "author": "薛涛",
        "volume": "卷八百零三",
        "paragraphs": [
            "晓蝉呜咽暮莺愁，言语殷勤十指头。",
            "罢阅梵书聊一弄，散随金磬泥清秋。"
        ]
    },
    {
        "id": 38897,
        "title": "酬郭简州寄柑子",
        "author": "薛涛",
        "volume": "卷八百零三",
        "paragraphs": [
            "霜规不让黄金色，圆质仍含御史香。",
            "何处同声情最异，临川太守谢家郎。"
        ]
    },
    {
        "id": 38898,
        "title": "上川主武元衡相国二首",
        "author": "薛涛",
        "volume": "卷八百零三",
        "paragraphs": [
            "落日重城夕雾收，玳筵雕俎荐诸侯。",
            "因令朗月当庭燎，不使珠帘下玉钩。",
            "东阁移尊绮席陈，貂簪龙节更宜春。",
            "军城画角三声歇，云幕初垂红烛新。"
        ]
    },
    {
        "id": 38899,
        "title": "忆荔枝",
        "author": "薛涛",
        "volume": "卷八百零三",
        "paragraphs": [
            "传闻象郡隔南荒，绛实丰肌不可忘。",
            "近有青衣连楚水，素浆还得类琼浆。"
        ]
    },
    {
        "id": 38900,
        "title": "斛石山晓望寄吕侍御",
        "author": "薛涛",
        "volume": "卷八百零三",
        "paragraphs": [
            "曦轮初转照仙扃，旋擘烟岚上窅冥。",
            "不得玄晖同指点，天涯苍翠漫青青。"
        ]
    },
    {
        "id": 38901,
        "title": "寄词",
        "author": "薛涛",
        "volume": "卷八百零三",
        "paragraphs": [
            "菌阁芝楼杳霭中，霞开深见玉皇宫。",
            "紫阳天上神仙客，称在人间立世功。"
        ]
    },
    {
        "id": 38902,
        "title": "斛石山书事",
        "author": "薛涛",
        "volume": "卷八百零三",
        "paragraphs": [
            "王家山水画图中，意思都卢粉墨容。",
            "今日忽登虚境望，步摇冠翠一千峰。"
        ]
    },
    {
        "id": 38903,
        "title": "送姚员外",
        "author": "薛涛",
        "volume": "卷八百零三",
        "paragraphs": [
            "万条江柳早秋枝，袅地翻风色未衰。",
            "欲折尔来将赠别，莫教烟月两乡悲。"
        ]
    },
    {
        "id": 38904,
        "title": "酬祝十三秀才",
        "author": "薛涛",
        "volume": "卷八百零三",
        "paragraphs": [
            "浩思蓝山玉彩寒，冰囊敲碎楚金盘。",
            "诗家利器驰声久，何用春闱榜下看。"
        ]
    },
    {
        "id": 38905,
        "title": "别李郎中",
        "author": "薛涛",
        "volume": "卷八百零三",
        "paragraphs": [
            "花落梧桐凤别凰，想登秦岭更凄凉。",
            "安仁纵有诗将赋，一半音词杂悼亡。"
        ]
    },
    {
        "id": 38906,
        "title": "送扶炼师",
        "author": "薛涛",
        "volume": "卷八百零三",
        "paragraphs": [
            "锦浦归舟巫峡云，绿波迢递雨纷纷。",
            "山阴妙术人传久，也说将鹅与右军。"
        ]
    },
    {
        "id": 38907,
        "title": "摩诃池赠萧中丞",
        "author": "薛涛",
        "volume": "卷八百零三",
        "paragraphs": [
            "昔以多能佐碧油，今朝同泛旧仙舟。",
            "凄凉逝水颓波远，惟有碑泉咽不流。"
        ]
    },
    {
        "id": 38908,
        "title": "乡思",
        "author": "薛涛",
        "volume": "卷八百零三",
        "paragraphs": [
            "峨嵋山下水如油，怜我心同不系舟。",
            "何日片帆离锦浦，棹声齐唱发中流。"
        ]
    },
    {
        "id": 38909,
        "title": "和李书记席上见赠",
        "author": "薛涛",
        "volume": "卷八百零三",
        "paragraphs": [
            "翩翩射策东堂秀，岂复相逢豁寸心。",
            "借问风光为谁丽，万条丝柳翠烟深。"
        ]
    },
    {
        "id": 38910,
        "title": "棠梨花和李太尉",
        "author": "薛涛",
        "volume": "卷八百零三",
        "paragraphs": [
            "吴均蕙圃移嘉木，正及东溪春雨时。",
            "日晚莺啼何所为，浅深红腻压繁枝。"
        ]
    },
    {
        "id": 38911,
        "title": "酬文使君",
        "author": "薛涛",
        "volume": "卷八百零三",
        "paragraphs": [
            "延英晓拜汉恩新，五马腾骧九陌尘。",
            "今日谢庭飞白雪，巴歌不复旧阳春。"
        ]
    },
    {
        "id": 38912,
        "title": "酬吴随君",
        "author": "薛涛",
        "volume": "卷八百零三",
        "paragraphs": [
            "支公别墅接花扃，买得前山总未经。",
            "入户剡溪云水满，高斋咫尺蹑青冥。"
        ]
    },
    {
        "id": 38913,
        "title": "酬李校书",
        "author": "薛涛",
        "volume": "卷八百零三",
        "paragraphs": [
            "才游象外身虽远，学茂区中事易闻。",
            "自顾漳滨多病后，空瞻逸翮舞青云。"
        ]
    },
    {
        "id": 38914,
        "title": "赋凌云寺二首",
        "author": "薛涛",
        "volume": "卷八百零三",
        "paragraphs": [
            "闻说凌云寺里苔，风高日近绝纤埃。",
            "横云点染芙蓉壁，似待诗人宝月来。",
            "闻说凌云寺里花，飞空绕磴逐江斜。",
            "有时锁得嫦娥镜，镂出瑶台五色霞。"
        ]
    },
    {
        "id": 38915,
        "title": "九日遇雨二首",
        "author": "薛涛",
        "volume": "卷八百零三",
        "paragraphs": [
            "万里惊飙朔气深，江城萧索昼阴阴。",
            "谁怜不得登山去，可惜寒芳色似金。",
            "茱萸秋节佳期阻，金菊寒花满院香。",
            "神女欲来知有意，先令云雨暗池塘。"
        ]
    },
    {
        "id": 38916,
        "title": "酬雍秀才贻巴峡图",
        "author": "薛涛",
        "volume": "卷八百零三",
        "paragraphs": [
            "千叠云峰万顷湖，白波分去绕荆吴。",
            "感君识我枕流意，重示瞿塘峡口图。"
        ]
    },
    {
        "id": 38917,
        "title": "上王尚书",
        "author": "薛涛",
        "volume": "卷八百零三",
        "paragraphs": [
            "碧玉双幢白玉郎，初辞天帝下扶桑。",
            "手持云篆题新榜，十万人家春日长。"
        ]
    },
    {
        "id": 38918,
        "title": "和刘宾客玉蕣",
        "author": "薛涛",
        "volume": "卷八百零三",
        "paragraphs": [
            "琼枝的皪露珊珊，欲折如披玉彩寒。",
            "闲拂朱房何所似，缘山偏映月轮残。"
        ]
    },
    {
        "id": 38919,
        "title": "江边",
        "author": "薛涛",
        "volume": "卷八百零三",
        "paragraphs": [
            "西风忽报雁双双，人世心形两自降。",
            "不为鱼肠有真诀，谁能梦梦立清江。"
        ]
    },
    {
        "id": 38920,
        "title": "送卢员外",
        "author": "薛涛",
        "volume": "卷八百零三",
        "paragraphs": [
            "玉垒山前风雪夜，锦官城外别离魂。",
            "信陵公子如相问，长向夷门感旧恩。"
        ]
    },
    {
        "id": 38921,
        "title": "题竹郎庙",
        "author": "薛涛",
        "volume": "卷八百零三",
        "paragraphs": [
            "竹郎庙前多古木，夕阳沉沉山更绿。",
            "何处江村有笛声，声声尽是迎郎曲。"
        ]
    },
    {
        "id": 38922,
        "title": "赠苏十三中丞",
        "author": "薛涛",
        "volume": "卷八百零三",
        "paragraphs": [
            "洛阳陌上埋轮气，欲逐秋空击隼飞。",
            "今日芝泥检征诏，别须台外振霜威。"
        ]
    },
    {
        "id": 38923,
        "title": "和郭员外题万里桥",
        "author": "薛涛",
        "volume": "卷八百零三",
        "paragraphs": [
            "万里桥头独越吟，知凭文字写愁心。",
            "细侯风韵兼前事，不止为舟也作霖。"
        ]
    },
    {
        "id": 38924,
        "title": "送郑眉州",
        "author": "薛涛",
        "volume": "卷八百零三",
        "paragraphs": [
            "雨暗眉山江水流，离人掩袂立高楼。",
            "双旌千骑骈东陌，独有罗敷望上头。"
        ]
    },
    {
        "id": 38925,
        "title": "江亭饯别",
        "author": "薛涛",
        "volume": "卷八百零三",
        "paragraphs": [
            "绿沼红泥物象幽，范汪兼倅李并州。",
            "离亭急管四更后，不见公车心独愁。"
        ]
    },
    {
        "id": 38926,
        "title": "海棠溪",
        "author": "薛涛",
        "volume": "卷八百零三",
        "paragraphs": [
            "春教风景驻仙霞，水面鱼身总带花。",
            "人世不思灵卉异，竞将红缬染轻沙。"
        ]
    },
    {
        "id": 38927,
        "title": "采莲舟",
        "author": "薛涛",
        "volume": "卷八百零三",
        "paragraphs": [
            "风前一叶压荷蕖，解报新秋又得鱼。",
            "兔走乌驰人语静，满溪红袂棹歌初。"
        ]
    },
    {
        "id": 38928,
        "title": "菱荇沼",
        "author": "薛涛",
        "volume": "卷八百零三",
        "paragraphs": [
            "水荇斜牵绿藻浮，柳丝和叶卧清流。",
            "何时得向溪头赏，旋摘菱花旋泛舟。"
        ]
    },
    {
        "id": 38929,
        "title": "金灯花",
        "author": "薛涛",
        "volume": "卷八百零三",
        "paragraphs": [
            "阑边不见蘘蘘叶，砌下惟翻艳艳丛。",
            "细视欲将何物比，晓霞初叠赤城宫。"
        ]
    },
    {
        "id": 38930,
        "title": "春郊游眺寄孙处士二首",
        "author": "薛涛",
        "volume": "卷八百零三",
        "paragraphs": [
            "低头久立向蔷薇，爱似零陵香惹衣。",
            "何事碧溪孙处士，百劳东去燕西飞。",
            "今朝纵目玩芳菲，夹缬笼裙绣地衣。",
            "满袖满头兼手把，教人识是看花归。"
        ]
    },
    {
        "id": 38931,
        "title": "酬杨供奉法师见招",
        "author": "薛涛",
        "volume": "卷八百零三",
        "paragraphs": [
            "远水长流洁复清，雪窗高卧与云平。",
            "不嫌袁室无烟火，惟笑商山有姓名。"
        ]
    },
    {
        "id": 38932,
        "title": "试新服裁制初成三首",
        "author": "薛涛",
        "volume": "卷八百零三",
        "paragraphs": [
            "紫阳宫里赐红绡，仙雾朦胧隔海遥。",
            "霜兔毳寒冰茧净，嫦娥笑指织星桥。",
            "九气分为九色霞，五灵仙驭五云车。",
            "春风因过东君舍，偷样人间染百花。",
            "长裾本是上清仪，曾逐群仙把玉芝。",
            "每到宫中歌舞会，折腰齐唱步虚词。"
        ]
    },
    {
        "id": 38933,
        "title": "寄张元夫",
        "author": "薛涛",
        "volume": "卷八百零三",
        "paragraphs": [
            "前溪独立后溪行，鹭识朱衣自不惊。",
            "借问人间愁寂意，伯牙弦绝已无声。"
        ]
    },
    {
        "id": 38934,
        "title": "酬辛员外折花见遗",
        "author": "薛涛",
        "volume": "卷八百零三",
        "paragraphs": [
            "青鸟东飞正落梅，衔花满口下瑶台。",
            "一枝为授殷勤意，把向风前旋旋开。"
        ]
    },
    {
        "id": 38935,
        "title": "赠远二首",
        "author": "薛涛",
        "volume": "卷八百零三",
        "paragraphs": [
            "芙蓉新落蜀山秋，锦字开缄到是愁。",
            "闺阁不知戎马事，月高还上望夫楼。",
            "扰弱新蒲叶又齐，春深花落塞前溪。",
            "知君未转秦关骑，月照千门掩袖啼。"
        ]
    },
    {
        "id": 38936,
        "title": "秋泉",
        "author": "薛涛",
        "volume": "卷八百零三",
        "paragraphs": [
            "冷色初澄一带烟，幽声遥泻十丝弦。",
            "长来枕上牵情思，不使愁人半夜眠。"
        ]
    },
    {
        "id": 38937,
        "title": "柳絮",
        "author": "薛涛",
        "volume": "卷八百零三",
        "paragraphs": [
            "二月杨花轻复微，春风摇荡惹人衣。",
            "他家本是无情物，一任南飞又北飞。"
        ]
    },
    {
        "id": 38938,
        "title": "续嘉陵驿诗献武相国",
        "author": "薛涛",
        "volume": "卷八百零三",
        "paragraphs": [
            "蜀门西更上青天，强为公歌蜀国弦。",
            "卓氏长卿称士女，锦江玉垒献山川。"
        ]
    },
    {
        "id": 38939,
        "title": "段相国游武担寺，病不能从题寄",
        "author": "薛涛",
        "volume": "卷八百零三",
        "paragraphs": [
            "消瘦翻堪见令公，落花无那恨东风。",
            "侬心犹道青春在，羞看飞蓬石镜中。"
        ]
    },
    {
        "id": 38940,
        "title": "赠段校书",
        "author": "薛涛",
        "volume": "卷八百零三",
        "paragraphs": [
            "公子翩翩说校书，玉弓金勒紫绡裾。",
            "玄成莫便骄名誉，文采风流定不如。"
        ]
    },
    {
        "id": 38941,
        "title": "十离诗：犬离主",
        "author": "薛涛",
        "volume": "卷八百零三",
        "paragraphs": [
            "驯扰朱门四五年，毛香足净主人怜。",
            "无端咬著亲情客，不得红丝毯上眠。"
        ]
    },
    {
        "id": 38942,
        "title": "十离诗：笔离手",
        "author": "薛涛",
        "volume": "卷八百零三",
        "paragraphs": [
            "越管宣毫始称情，红笺纸上撒花琼。",
            "都缘用久锋头尽，不得羲之手里擎。"
        ]
    },
    {
        "id": 38943,
        "title": "十离诗：马离厩",
        "author": "薛涛",
        "volume": "卷八百零三",
        "paragraphs": [
            "雪耳红毛浅碧蹄，追风曾到日东西。",
            "为惊玉貌郎君坠，不得华轩更一嘶。"
        ]
    },
    {
        "id": 38944,
        "title": "十离诗：鹦鹉离笼",
        "author": "薛涛",
        "volume": "卷八百零三",
        "paragraphs": [
            "陇西独自一孤身，飞去飞来上锦茵。",
            "都缘出语无方便，不得笼中再唤人。"
        ]
    },
    {
        "id": 38945,
        "title": "十离诗：燕离巢",
        "author": "薛涛",
        "volume": "卷八百零三",
        "paragraphs": [
            "出入朱门未忍抛，主人常爱语交交。",
            "衔泥秽污珊瑚枕，不得梁间更垒巢。"
        ]
    },
    {
        "id": 38946,
        "title": "十离诗：珠离掌",
        "author": "薛涛",
        "volume": "卷八百零三",
        "paragraphs": [
            "皎洁圆明内外通，清光似照水晶宫。",
            "只缘一点玷相秽，不得终宵在掌中。"
        ]
    },
    {
        "id": 38947,
        "title": "十离诗：鱼离池",
        "author": "薛涛",
        "volume": "卷八百零三",
        "paragraphs": [
            "跳跃深池四五秋，常摇朱尾弄纶钩。",
            "无端摆断芙蓉朵，不得清波更一游。"
        ]
    },
    {
        "id": 38948,
        "title": "十离诗：鹰离鞲",
        "author": "薛涛",
        "volume": "卷八百零三",
        "paragraphs": [
            "爪利如锋眼似铃，平原捉兔称高情。",
            "无端窜向青云外，不得君王臂上擎。"
        ]
    },
    {
        "id": 38949,
        "title": "十离诗：竹离亭",
        "author": "薛涛",
        "volume": "卷八百零三",
        "paragraphs": [
            "蓊郁新栽四五行，常将劲节负秋霜。",
            "为缘春笋钻墙破，不得垂阴覆玉堂。"
        ]
    },
    {
        "id": 38950,
        "title": "十离诗：镜离台",
        "author": "薛涛",
        "volume": "卷八百零三",
        "paragraphs": [
            "铸泻黄金镜始开，初生三五月裴回。",
            "为遭无限尘蒙蔽，不得华堂上玉台。"
        ]
    },
    {
        "id": 38951,
        "title": "酬杜舍人",
        "author": "薛涛",
        "volume": "卷八百零三",
        "paragraphs": [
            "双鱼底事到侬家，扑手新诗片片霞。",
            "唱到白苹洲畔曲，芙蓉空老蜀江花。"
        ]
    },
    {
        "id": 38952,
        "title": "筹边楼",
        "author": "薛涛",
        "volume": "卷八百零三",
        "paragraphs": [
            "平临云鸟八窗秋，壮压西川四十州。",
            "诸将莫贪羌族马，最高层处见边头。"
        ]
    },
    {
        "id": 38953,
        "title": "赠韦校书",
        "author": "薛涛",
        "volume": "卷八百零三",
        "paragraphs": [
            "芸香误比荆山玉，那似登科甲乙年。",
            "澹地鲜风将绮思，飘花散蕊媚青天。"
        ]
    },
    {
        "id": 38954,
        "title": "江月楼",
        "author": "薛涛",
        "volume": "卷八百零三",
        "paragraphs": [
            "秋风仿佛吴江冷，鸥路参差夕阳影。垂虹纳纳卧谯门，"
        ]
    },
    {
        "id": 38955,
        "title": "西岩",
        "author": "薛涛",
        "volume": "卷八百零三",
        "paragraphs": [
            "凭阑却忆骑鲸客，把酒临风手自招。",
            "细雨声中停去马，夕阳影里乱鸣蜩。"
        ]
    },
    {
        "id": 38956,
        "title": "罚赴边上武相公二首",
        "author": "薛涛",
        "volume": "卷八百零三",
        "paragraphs": [
            "萤在荒芜月在天，萤飞岂到月轮边。",
            "重光万里应相照，目断云霄信不传。",
            "按辔岭头寒复寒，微风细雨彻心肝。",
            "但得放儿归舍去，山水屏风永不看。"
        ]
    },
    {
        "id": 38957,
        "title": "寄旧诗与元微之",
        "author": "薛涛",
        "volume": "卷八百零三",
        "paragraphs": [
            "诗篇调态人皆有，细腻风光我独知。月下咏花怜暗澹，",
            "老大不能收拾得，与君开似教男儿。"
        ]
    },
    {
        "id": 38958,
        "title": "句",
        "author": "薛涛",
        "volume": "卷八百零三",
        "paragraphs": [
            "枝迎南北鸟，叶送往来风。（涛八九岁知声律。一日，",
            "声云云，父愀然久之。后果入乐籍。别本载田洙遇薛涛，"
        ]
    }
]