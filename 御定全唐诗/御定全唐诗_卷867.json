[
    {
        "id": 41827,
        "title": "浑家门客联句",
        "author": "不详",
        "volume": "卷八百六十七",
        "paragraphs": [
            "自与浑家邻，馨香遂满身。无心好清静，人用去灰尘。——麻大",
            "终朝每去依烟火，春至还归养子孙。——和且耶",
            "曾向苻王笔端坐，尔来求食浑家门。——和且耶"
        ]
    },
    {
        "id": 41828,
        "title": "长须国驸马咏妻",
        "author": "长须国驸马",
        "volume": "卷八百六十七",
        "paragraphs": [
            "花无叶不妍，女无须亦丑。丈人试遣惣无，未必不如惣有。"
        ]
    },
    {
        "id": 41829,
        "title": "原陵老翁吟",
        "author": "原陵老翁",
        "volume": "卷八百六十七",
        "paragraphs": [
            "野田荆棘春，闺阁绮罗新。出没头上日，生死眼前人。",
            "欲知我家在何处，北邙松柏正为邻。",
            "洛阳女儿罗绮多，无奈孤翁老去何，奈尔何。",
            "正色鸿焘，神思化伐。穹施后承，光负玄设。呕沦吐萌，",
            "拿尾研动。袾袾哳哳。dS用秘功，以岭以穴。",
            "柂薪伐药，莽榤万茁。呕律则祥，佛伦惟萨。牡虚无有，",
            "五行七曜，成此闰余。上帝降灵，岁且涒徐。蛇蜕其皮，",
            "何以蔽踝，霞袂云袽。哀尔浮生，栉比荒墟。",
            "吾复丽气，还形之初。在帝左右，道济忽诸。"
        ]
    },
    {
        "id": 41830,
        "title": "述怀",
        "author": "严含质",
        "volume": "卷八百六十七",
        "paragraphs": [
            "昔为仙子今为虎，流落阴崖足风雨。",
            "更将斑毳被余身，千载空山万般苦。"
        ]
    },
    {
        "id": 41831,
        "title": "题壁",
        "author": "严含质",
        "volume": "卷八百六十七",
        "paragraphs": [
            "下玄八千亿甲子，丹飞先生严含质。谪下中天被斑革，"
        ]
    },
    {
        "id": 41832,
        "title": "无题",
        "author": "李微",
        "volume": "卷八百六十七",
        "paragraphs": [
            "偶因狂疾成殊类，灾患相仍不可逃。今日爪牙谁敢敌，",
            "此夕溪山对明月，不成长啸但成嗥。"
        ]
    },
    {
        "id": 41833,
        "title": "维扬空庄四怪联句",
        "author": "不详",
        "volume": "卷八百六十七",
        "paragraphs": [
            "齐纨鲁缟如霜雪，寥亮高声予所发。——故杵",
            "嘉宾良会清夜时，煌煌灯烛我能持。——灯台",
            "清冷之泉候朝汲，桑绠相牵常出入。——水桶",
            "爨薪贮泉相煎熬，充他口腹我为劳。——破铛"
        ]
    },
    {
        "id": 41834,
        "title": "柳藏经二绝句",
        "author": "柳藏经",
        "volume": "卷八百六十七",
        "paragraphs": [
            "寒水停园沼，秋池满败荷。杜门穷典籍，所得事今多。",
            "谁谓三才贵，余观万化同。心虚嫌蠹食，年老怯狂风。"
        ]
    },
    {
        "id": 41835,
        "title": "太白山魔诳道士诗",
        "author": "不详",
        "volume": "卷八百六十七",
        "paragraphs": [
            "三秋稽颡叩真灵，龙虎交时金液成。",
            "绛雪既凝身可度，蓬壶顶上彩云生。"
        ]
    },
    {
        "id": 41836,
        "title": "金缶魅诗",
        "author": "不详",
        "volume": "卷八百六十七",
        "paragraphs": [
            "色分蓝叶青，声比磬中鸣。七月初七夜，吾当示汝形。"
        ]
    },
    {
        "id": 41837,
        "title": "东阳夜怪诗",
        "author": "不详",
        "volume": "卷八百六十七",
        "paragraphs": [
            "谁家扫雪满庭前，万壑千峰在一拳。",
            "吾心不觉侵衣冷，曾向此中居几年。"
        ]
    },
    {
        "id": 41838,
        "title": "东阳夜怪诗",
        "author": "不详",
        "volume": "卷八百六十七",
        "paragraphs": [
            "拥褐藏名无定踪，流沙千里度衰容。",
            "传得南宗心地后，此身应便老双峰。",
            "为有阎浮珍重因，远离西国赴咸秦。",
            "自从无力休行道，且作头陀不系身。"
        ]
    },
    {
        "id": 41839,
        "title": "东阳夜怪诗",
        "author": "不详",
        "volume": "卷八百六十七",
        "paragraphs": [
            "长安城东洛阳道，车轮不息尘浩浩。",
            "争利贪前竞著鞭，相逢尽是尘中老。",
            "日晚长川不计程，离群独步不能鸣。",
            "赖有青青河畔草，春来犹得慰羁情。"
        ]
    },
    {
        "id": 41840,
        "title": "东阳夜怪诗",
        "author": "不详",
        "volume": "卷八百六十七",
        "paragraphs": [
            "爱此飘飖六出公，轻琼冷絮舞长空。",
            "当时正逐秦丞相，腾踯川原喜北风。"
        ]
    },
    {
        "id": 41841,
        "title": "东阳夜怪诗",
        "author": "不详",
        "volume": "卷八百六十七",
        "paragraphs": [
            "事君同乐义同忧，那校糟糠满志休。",
            "不是守株空待兔，终当逐鹿出林丘。",
            "少年长负饥鹰用，内顾曾无宠鹤心。",
            "秋草驱除思去宇，平原毛血兴从禽。"
        ]
    },
    {
        "id": 41842,
        "title": "东阳夜怪诗",
        "author": "不详",
        "volume": "卷八百六十七",
        "paragraphs": [
            "舞镜争鸾彩，临场定鹘拳。正思仙仗日，翘首仰楼前。",
            "养斗形如木，迎春质似泥。信如风雨在，何惮迹卑栖。",
            "为脱田文难，常怀纪渻恩。欲知疏野态，霜晓叫荒村。"
        ]
    },
    {
        "id": 41843,
        "title": "东阳夜怪诗",
        "author": "不详",
        "volume": "卷八百六十七",
        "paragraphs": [
            "乱鲁负虚名，游秦感宁生。候惊丞相喘，用识葛卢鸣。",
            "黍稷滋农具，轩车乏道情。近来筋力退，一志在归耕。"
        ]
    },
    {
        "id": 41844,
        "title": "东阳夜怪诗",
        "author": "不详",
        "volume": "卷八百六十七",
        "paragraphs": [
            "为惭食肉主恩深，日晏蟠蜿卧锦衾。",
            "且学志人知白黑，那将好爵动吾心。"
        ]
    },
    {
        "id": 41845,
        "title": "东阳夜怪诗",
        "author": "不详",
        "volume": "卷八百六十七",
        "paragraphs": [
            "鸟鼠是家川，周王昔猎贤。一从离子卯，应见海桑田。"
        ]
    },
    {
        "id": 41846,
        "title": "田四郎求婚联句",
        "author": "不详",
        "volume": "卷八百六十七",
        "paragraphs": [
            "一点红裳出翠微，秋天云静月离离。——田四郎",
            "天曹使者徒回首，何不从他九族卑。——"
        ]
    },
    {
        "id": 41847,
        "title": "黑驹别卢传素诗",
        "author": "不详",
        "volume": "卷八百六十七",
        "paragraphs": [
            "既食丈人粟，又饱丈人刍。今日相偿了，永离三恶途。"
        ]
    },
    {
        "id": 41848,
        "title": "笔精诗",
        "author": "不详",
        "volume": "卷八百六十七",
        "paragraphs": [
            "昔荷蒙恬惠，寻遭仲叔投。夫君不指使，何处觅银钩。",
            "学问从君有，诗书自我传。须知王逸少，名价动千年。",
            "能令音信通千里，解致龙蛇运八行。",
            "惆怅江生不相赏，应缘自负好文章。"
        ]
    },
    {
        "id": 41849,
        "title": "二斑与宁茵赋诗",
        "author": "不详",
        "volume": "卷八百六十七",
        "paragraphs": [
            "晓读云水静，夜吟山月高。焉能履虎尾，岂用学牛刀。——宁茵",
            "但得居林啸，焉能当路蹲。渡河何所适，终是怯刘琨。——斑寅",
            "无非悲宁戚，终是怯庖丁。若遇龚为守，蹄涔向北溟。——斑特"
        ]
    },
    {
        "id": 41850,
        "title": "白田獭魅别村女诗",
        "author": "不详",
        "volume": "卷八百六十七",
        "paragraphs": [
            "潮来逐潮上，潮落在空滩。有来终有去，情易复情难。",
            "肠断肠中子，明月秋江寒。"
        ]
    },
    {
        "id": 41851,
        "title": "邢君才旧宅三怪诗",
        "author": "铁铫",
        "volume": "卷八百六十七",
        "paragraphs": [
            "昔日炎炎徒自知，今无烽灶欲何为。",
            "可怜国柄全无用，曾见家人下第时。"
        ]
    },
    {
        "id": 41852,
        "title": "邢君才旧宅三怪诗",
        "author": "破笛",
        "volume": "卷八百六十七",
        "paragraphs": [
            "当时得意气填心，一曲君前直万金。",
            "今日不如庭下竹，风来犹得学龙吟。"
        ]
    },
    {
        "id": 41853,
        "title": "邢君才旧宅三怪诗",
        "author": "秃帚",
        "volume": "卷八百六十七",
        "paragraphs": [
            "头焦鬓秃但心存，力尽尘埃不复论。",
            "莫笑今来同腐草，曾经终日扫朱门。"
        ]
    },
    {
        "id": 41854,
        "title": "维扬少年与孟氏赠答诗",
        "author": "孟氏",
        "volume": "卷八百六十七",
        "paragraphs": [
            "可惜春时节，依然独自游。无端两行泪，长只对花流。"
        ]
    },
    {
        "id": 41855,
        "title": "维扬少年与孟氏赠答诗",
        "author": "孟氏",
        "volume": "卷八百六十七",
        "paragraphs": [
            "谁家少年儿，心中暗自欺。不道终不可，可即恐郎知。"
        ]
    },
    {
        "id": 41856,
        "title": "维扬少年与孟氏赠答诗",
        "author": "少年",
        "volume": "卷八百六十七",
        "paragraphs": [
            "神女得张硕，文君遇长卿。逢时两相得，聊足慰多情。"
        ]
    },
    {
        "id": 41857,
        "title": "胡志忠题户",
        "author": "不详",
        "volume": "卷八百六十七",
        "paragraphs": [
            "恃勇祸必婴，恃强势必倾。胡为万金子，而与恶物争。",
            "休将逝魄趋府庭，止于此馆归冥冥。"
        ]
    },
    {
        "id": 41858,
        "title": "高侍郎诗",
        "author": "不详",
        "volume": "卷八百六十七",
        "paragraphs": [
            "危冠高袖楚宫妆，独步闲庭逐夜凉。",
            "自把玉簪敲砌竹，清歌一曲月如霜。"
        ]
    },
    {
        "id": 41859,
        "title": "吕氏宅妖誓师词",
        "author": "不详",
        "volume": "卷八百六十七",
        "paragraphs": [
            "天马斜飞度三止，上将横行击四方。",
            "辎车直入无回翔，六甲次第不乖行。"
        ]
    },
    {
        "id": 41860,
        "title": "袁少年诗",
        "author": "不详",
        "volume": "卷八百六十七",
        "paragraphs": [
            "风波千里阔，台榭半天高。此兴将何比，身知插羽毛。",
            "峰峦多秀色，松桂足清声。自有山林趣，全忘城阙情。",
            "罗浮南海外，昔日已闻之。千里来游览，幽情我自知。"
        ]
    },
    {
        "id": 41861,
        "title": "东柯院妖谑杜令",
        "author": "不详",
        "volume": "卷八百六十七",
        "paragraphs": [
            "虽共蒿兰伍，南朝有宗祖。莫打绿袍人，空中且歌舞。",
            "堪怜木边土，非儿不似女。瘦马上高山，登临何自苦。"
        ]
    },
    {
        "id": 41862,
        "title": "嵩山小儿吟",
        "author": "不详",
        "volume": "卷八百六十七",
        "paragraphs": [
            "我本长生深山内，更何入他不二门。",
            "争如访取旧时伴，休更朝夕劳神魂。"
        ]
    },
    {
        "id": 41863,
        "title": "鱼腹丹书",
        "author": "不详",
        "volume": "卷八百六十七",
        "paragraphs": [
            "九登龙门山，三饮太湖水。毕竟不成龙，命负张胡子。"
        ]
    },
    {
        "id": 41864,
        "title": "鱼身字",
        "author": "不详",
        "volume": "卷八百六十七",
        "paragraphs": [
            "三度过海，两度上汉。行至勒漠，命属柏君。"
        ]
    },
    {
        "id": 41865,
        "title": "马作人语",
        "author": "不详",
        "volume": "卷八百六十七",
        "paragraphs": [
            "芦荻花，此花开后路无家。"
        ]
    },
    {
        "id": 41866,
        "title": "孙长史女与焦封赠答诗",
        "author": "孙长史女",
        "volume": "卷八百六十七",
        "paragraphs": [
            "妾失鸳鸯伴，君方萍梗游。少年欢醉后，只恐苦相留。",
            "心常名宦外，终不耻狂游。误入桃源里，仙家争肯留。",
            "鹊桥织女会，也是不多时。今日送君处，羞言连理枝。",
            "但保同心结，无劳织锦诗。苏秦求富贵，自有一回时。"
        ]
    },
    {
        "id": 41867,
        "title": "石瓮寺灯魅诗",
        "author": "不详",
        "volume": "卷八百六十七",
        "paragraphs": [
            "凉风暮起骊山空，长生殿锁霜叶红。",
            "朝来试入华清宫，分明忆得开元中。",
            "金殿不胜秋，月斜石楼冷。谁是相顾人，褰帷吊孤影。",
            "烟灭石楼空，悠悠永夜中。虚心怯秋雨，艳质畏飘风。",
            "向壁残花碎，侵阶坠叶红。还如失群鹤，饮恨在雕笼。"
        ]
    },
    {
        "id": 41868,
        "title": "洛下女郎歌",
        "author": "不详",
        "volume": "卷八百六十七",
        "paragraphs": [
            "皎洁玉颜胜白雪，况乃当年对风月。",
            "沈吟不敢怨春风，自叹容华暗消歇。"
        ]
    },
    {
        "id": 41869,
        "title": "洛下女郎歌",
        "author": "不详",
        "volume": "卷八百六十七",
        "paragraphs": [
            "绛衣披拂露盈盈，淡染胭脂一朵轻。",
            "自恨红颜留不住，莫怨春风道薄情。"
        ]
    },
    {
        "id": 41870,
        "title": "袁长官女诗",
        "author": "不详",
        "volume": "卷八百六十七",
        "paragraphs": [
            "彼见是忘忧，此看同腐草。青山与白云，方展我怀抱。"
        ]
    },
    {
        "id": 41871,
        "title": "袁长官女诗",
        "author": "不详",
        "volume": "卷八百六十七",
        "paragraphs": [
            "刚被恩情役此心，无端变化几湮沈。",
            "不如逐伴归山去，长笑一声烟雾深。"
        ]
    },
    {
        "id": 41872,
        "title": "真符女与申屠澄赠和诗",
        "author": "不详",
        "volume": "卷八百六十七",
        "paragraphs": [
            "一尉惭梅福，三年愧孟光。此情何所喻，川上有鸳鸯。"
        ]
    },
    {
        "id": 41873,
        "title": "真符女与申屠澄赠和诗",
        "author": "不详",
        "volume": "卷八百六十七",
        "paragraphs": [
            "琴瑟情虽重，山林志自深。常忧时节变，辜负百年心。"
        ]
    },
    {
        "id": 41874,
        "title": "夭桃诗",
        "author": "不详",
        "volume": "卷八百六十七",
        "paragraphs": [
            "铅华久御向人间，欲舍铅华更惨颜。",
            "纵有青丘吟夜月，无因重照旧云鬟。"
        ]
    },
    {
        "id": 41875,
        "title": "青衣春条诗",
        "author": "不详",
        "volume": "卷八百六十七",
        "paragraphs": [
            "幽室锁妖艳，无人兰蕙芳。春风三十载，不尽罗衣香。"
        ]
    },
    {
        "id": 41876,
        "title": "明器婢诗",
        "author": "不详",
        "volume": "卷八百六十七",
        "paragraphs": [
            "独持巾栉掩玄关，小帐无人烛影残。",
            "昔日罗衣今化尽，白杨风起陇头寒。"
        ]
    },
    {
        "id": 41877,
        "title": "妙香词",
        "author": "不详",
        "volume": "卷八百六十七",
        "paragraphs": [
            "劝君酒莫辞，花落抛旧枝。只有北邙山下月，"
        ]
    },
    {
        "id": 41878,
        "title": "庐山女赠朱朴",
        "author": "不详",
        "volume": "卷八百六十七",
        "paragraphs": [
            "但持冰洁心，不识风霜冷。任是怀礼容，无人顾形影。",
            "知君久积池塘梦，遣我方思变动来。",
            "操执若同颜叔子，今宵宁免泪盈腮。"
        ]
    },
    {
        "id": 41879,
        "title": "青萝帐女赠穆郎",
        "author": "不详",
        "volume": "卷八百六十七",
        "paragraphs": [
            "团圆今夕色光辉，结了同心翠带垂。",
            "此后莫教尘点染，他年长照岁寒姿。"
        ]
    },
    {
        "id": 41880,
        "title": "褰帐",
        "author": "不详",
        "volume": "卷八百六十七",
        "paragraphs": [
            "揉蓝绿色曲尘开，静见三星入坐来。",
            "桂影已圆攀折后，子孙长作栋梁材。"
        ]
    },
    {
        "id": 41881,
        "title": "题碧花笺",
        "author": "不详",
        "volume": "卷八百六十七",
        "paragraphs": [
            "珠露素中书缱绻，青萝帐里寄鸳鸯。",
            "自怜孤影清秋夕，洒泪裴回滴冷光。"
        ]
    },
    {
        "id": 41882,
        "title": "白苹洲碧衣女子吟",
        "author": "不详",
        "volume": "卷八百六十七",
        "paragraphs": [
            "碧水色堪染，白莲香正浓。分飞俱有恨，此别几时逢。",
            "藕隐玲珑玉，花藏缥缈容。何当假双翼，声影暂相从。"
        ]
    },
    {
        "id": 41883,
        "title": "新林驿女吟示欧阳训",
        "author": "不详",
        "volume": "卷八百六十七",
        "paragraphs": [
            "月明阶悄悄，影只腰身小。谁是𬸣翔人，愿为比翼鸟。"
        ]
    },
    {
        "id": 41884,
        "title": "击盘歌送欧阳训酒",
        "author": "不详",
        "volume": "卷八百六十七",
        "paragraphs": [
            "飞燕身轻未是轻，枉将弱质在岩扃。",
            "今来不得同鸳枕，相伴神魂入杳冥。"
        ]
    },
    {
        "id": 41885,
        "title": "白衣女子木叶上诗",
        "author": "不详",
        "volume": "卷八百六十七",
        "paragraphs": [
            "桃花洞口开，香蕊落莓苔。佳景虽堪玩，萧郎殊未来。"
        ]
    },
    {
        "id": 41886,
        "title": "席上歌",
        "author": "不详",
        "volume": "卷八百六十七",
        "paragraphs": [
            "洞府深沈春日长，山花无主自芬芳。",
            "凭阑寂寂看明月，欲种桃花待阮郎。"
        ]
    },
    {
        "id": 41887,
        "title": "凤凰台怪和歌四首",
        "author": "不详",
        "volume": "卷八百六十七",
        "paragraphs": [
            "深闺闲锁难成梦，那得同衾共绣床。",
            "一自与郎江上别，霜天更自觉宵长。",
            "愁听黄莺唤友声，空闺曙色梦初成。",
            "窗间总有花笺纸，难寄妾心字字明。",
            "寂静璇闺度岁年，并头莲叶又如钱。",
            "愁人独处那堪此，安得君来独枕眠。",
            "卧病匡床香屡添，夜深犹有一丝烟。",
            "怀君无计能成梦，更恨砧声到枕边。"
        ]
    }
]