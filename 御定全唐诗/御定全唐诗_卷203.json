[
    {
        "id": 8684,
        "title": "客中作",
        "author": "杜俨",
        "volume": "卷二百零三",
        "paragraphs": [
            "书剑催人不暂闲，洛阳羁旅复秦关。",
            "容颜岁岁愁边改，乡国时时梦里还。"
        ]
    },
    {
        "id": 8685,
        "title": "三月三日曲江侍宴",
        "author": "赵良器",
        "volume": "卷二百零三",
        "paragraphs": [
            "圣祖发神谋，灵符叶帝求。一人光锡命，万国荷时休。",
            "雷解圜丘毕，云需曲水游。岸花迎步辇，仙仗拥行舟。",
            "睿藻天中降，恩波海外流。小臣同品物，陪此乐皇猷。"
        ]
    },
    {
        "id": 8686,
        "title": "郑国夫人挽歌词",
        "author": "赵良器",
        "volume": "卷二百零三",
        "paragraphs": [
            "淑德延公胄，宜家接帝姻。桂宫男掌仆，兰殿女升嫔。",
            "恩泽昭前命，盈虚变此辰。万年今已矣，彤管列何人。"
        ]
    },
    {
        "id": 8687,
        "title": "郡中客舍",
        "author": "黄麟",
        "volume": "卷二百零三",
        "paragraphs": [
            "虫响乱啾啾，更人正数筹。魂归洞庭夜，霜卧洛阳秋。",
            "微月有时隐，长河到晓流。起来还嘱雁，乡信在吴洲。"
        ]
    },
    {
        "id": 8688,
        "title": "途中口号",
        "author": "郭向",
        "volume": "卷二百零三",
        "paragraphs": [
            "抱玉三朝楚，怀书十上秦。年年洛阳陌，花鸟弄归人。"
        ]
    },
    {
        "id": 8689,
        "title": "题李将军山亭",
        "author": "郭良",
        "volume": "卷二百零三",
        "paragraphs": [
            "凤辖将军位，龙门司隶家。衣冠为隐逸，山水作繁华。",
            "径出重林草，池摇两岸花。谁知贵公第，亭院有烟霞。"
        ]
    },
    {
        "id": 8690,
        "title": "早行",
        "author": "郭良",
        "volume": "卷二百零三",
        "paragraphs": [
            "早行星尚在，数里未天明。不辨云林色，空闻风水声。",
            "月从山上落，河入斗间横。渐至重门外，依稀见洛城。"
        ]
    },
    {
        "id": 8691,
        "title": "过故人旧宅",
        "author": "王乔",
        "volume": "卷二百零三",
        "paragraphs": [
            "故人轩骑罢归来，旧宅园林闲不开。",
            "唯余挟瑟楼中妇，哭向平生歌舞台。"
        ]
    },
    {
        "id": 8692,
        "title": "关山月",
        "author": "徐九皋",
        "volume": "卷二百零三",
        "paragraphs": [
            "玉塞抵长城，金徽映高阙。遥心万余里，直望三边月。",
            "霜静影逾悬，露晞光渐没。思君不可见，空叹将焉歇。"
        ]
    },
    {
        "id": 8693,
        "title": "战城南",
        "author": "徐九皋",
        "volume": "卷二百零三",
        "paragraphs": [
            "塞北狂胡旅，城南敌汉围。巉岩一鼓气，拔利五兵威。",
            "虏骑瞻山哭，王师拓地飞。不应须宠战，当遂勒金徽。"
        ]
    },
    {
        "id": 8694,
        "title": "咏史",
        "author": "徐九皋",
        "volume": "卷二百零三",
        "paragraphs": [
            "亡国秦韩代，荣身刘项年。金槌击政后，玉斗碎增前。",
            "圣主称三杰，明离保四贤。已申黄石祭，方慕赤松仙。"
        ]
    },
    {
        "id": 8695,
        "title": "途中览镜",
        "author": "徐九皋",
        "volume": "卷二百零三",
        "paragraphs": [
            "四海游长倦，百年愁半侵。赖窥明镜里，时见丈夫心。"
        ]
    },
    {
        "id": 8696,
        "title": "送部四镇人往单于别知故",
        "author": "徐九皋",
        "volume": "卷二百零三",
        "paragraphs": [
            "天下今无事，云中独未宁。忝驱更戍卒，方远送边庭。",
            "马饮长城水，军占太白星。国恩行可报，何必守经营。"
        ]
    },
    {
        "id": 8697,
        "title": "松滋江北阻风",
        "author": "阎宽",
        "volume": "卷二百零三",
        "paragraphs": [
            "江风久未歇，山雨复相仍。巨浪天涯起，余寒川上凝。",
            "忧人劳夕惕，乡事惫晨兴。远听知音骇，诚哉不可陵。"
        ]
    },
    {
        "id": 8698,
        "title": "晓入宜都渚",
        "author": "阎宽",
        "volume": "卷二百零三",
        "paragraphs": [
            "问俗周楚甸，川行眇江浔。兴随晓光发，道会春言深。",
            "回眺佳气象，远怀得山林。伫应舟楫用，曷务归闲心。"
        ]
    },
    {
        "id": 8699,
        "title": "古意",
        "author": "阎宽",
        "volume": "卷二百零三",
        "paragraphs": [
            "庭树发华滋，瑶草复葳蕤。好鸟飞相从，愁人深此时。",
            "天中有灵匹，日夕嚬蛾眉。愿逐飘风花，千里入遥帷。",
            "心逝爱不见，空歌悲莫悲。"
        ]
    },
    {
        "id": 8700,
        "title": "春宵览月",
        "author": "阎宽",
        "volume": "卷二百零三",
        "paragraphs": [
            "月生东荒外，天云收夕阴。爱见澄清景，象吾虚白心。",
            "耳目静无哗，神超道性深。乘兴得至乐，寓言因永吟。"
        ]
    },
    {
        "id": 8701,
        "title": "秋怀",
        "author": "阎宽",
        "volume": "卷二百零三",
        "paragraphs": [
            "下帷长日尽，虚馆早凉生。芳草犹未荐，如何蜻蛚鸣。",
            "秋风已振衣，客去何时归。为问当途者，宁知心有违。"
        ]
    },
    {
        "id": 8702,
        "title": "和中书侍郎院壁画云",
        "author": "李收",
        "volume": "卷二百零三",
        "paragraphs": [
            "粉壁画云成，如能上太清。影从霄汉发，光照掖垣明。",
            "映筱多幽趣，临轩得野情。独思作霖雨，流润及生灵。"
        ]
    },
    {
        "id": 8703,
        "title": "幽情",
        "author": "李收",
        "volume": "卷二百零三",
        "paragraphs": [
            "幽人惜春暮，潭上折芳草。佳期何时还，欲寄千里道。"
        ]
    },
    {
        "id": 8704,
        "title": "怀鲁",
        "author": "程弥纶",
        "volume": "卷二百零三",
        "paragraphs": [
            "曲阜国，尼丘山。周公邈难问，夫子犹启关。",
            "履风雩兮若见，游夏兴兮鲁颜。天孙天孙，"
        ]
    },
    {
        "id": 8705,
        "title": "燕歌行",
        "author": "屈同仙",
        "volume": "卷二百零三",
        "paragraphs": [
            "君不见渔阳八月塞草腓，征人相对并思归。",
            "云和朔气连天黑，蓬杂惊沙散野飞。是时天地阴埃遍，",
            "昭君远嫁已年多，戎狄无厌不复和。汉兵候月秋防塞，",
            "燕支山下少春晖，黄沙碛里无流水。金戈玉剑十年征，"
        ]
    },
    {
        "id": 8706,
        "title": "乌江女",
        "author": "屈同仙",
        "volume": "卷二百零三",
        "paragraphs": [
            "越艳谁家女，朝游江岸傍。青春犹未嫁，红粉旧来娼。",
            "锦袖盛朱橘，银钩摘紫房。见人羞不语，回艇入溪藏。"
        ]
    },
    {
        "id": 8707,
        "title": "昌年宫之作",
        "author": "豆卢复",
        "volume": "卷二百零三",
        "paragraphs": [
            "但有离宫处，君王每不居。旗门芳草合，辇路小槐疏。",
            "殿闭山烟满，窗凝野霭虚。丰年多望幸，春色待銮舆。"
        ]
    },
    {
        "id": 8708,
        "title": "落第归乡留别长安主人",
        "author": "豆卢复",
        "volume": "卷二百零三",
        "paragraphs": [
            "客里愁多不记春，闻莺始叹柳条新。",
            "年年下第东归去，羞见长安旧主人。"
        ]
    },
    {
        "id": 8709,
        "title": "奉试咏青",
        "author": "荆冬倩",
        "volume": "卷二百零三",
        "paragraphs": [
            "路辟天光远，春还月道临。草浓河畔色，槐结路边阴。",
            "未映君王史，先标胄子襟。经明如可拾，自有致云心。"
        ]
    },
    {
        "id": 8710,
        "title": "观汉水",
        "author": "梁洽",
        "volume": "卷二百零三",
        "paragraphs": [
            "发源自嶓冢，东注经襄阳。一道入溟渤，别流为沧浪。",
            "求思咏游女，投吊悲昭王。水滨不可问，日暮空汤汤。"
        ]
    },
    {
        "id": 8711,
        "title": "游越溪",
        "author": "郑绍",
        "volume": "卷二百零三",
        "paragraphs": [
            "溪水碧悠悠，猿声断客愁。渔潭逢钓楫，月浦值孤舟。",
            "访泊随烟火，迷途视斗牛。今宵越乡意，还取醉忘忧。"
        ]
    },
    {
        "id": 8712,
        "title": "登楼",
        "author": "朱斌",
        "volume": "卷二百零三",
        "paragraphs": [
            "白日依山尽，黄河入海流。欲穷千里目，更上一重楼。"
        ]
    },
    {
        "id": 8713,
        "title": "感寓二首",
        "author": "梁德裕",
        "volume": "卷二百零三",
        "paragraphs": [
            "彩云呈瑞质，五色发人寰。独作龙虎状，孤飞天地间。",
            "隐隐临北极，峨峨象南山。恨在帝乡外，不逢枝叶攀。",
            "幽涧生蕙若，幽渚老江蓠。荣落人不见，芳香徒尔为。",
            "不及绿萍草，生君红莲池。左右美人弄，朝夕春风吹。",
            "叶洗玉泉水，珠清湛露滋。心亦愿如此，托君君不知。"
        ]
    },
    {
        "id": 8714,
        "title": "咏谈容娘",
        "author": "常非月",
        "volume": "卷二百零三",
        "paragraphs": [
            "举手整花钿，翻身舞锦筵。马围行处匝，人压看场圆。",
            "歌要齐声和，情教细语传。不知心大小，容得许多怜。"
        ]
    },
    {
        "id": 8715,
        "title": "览史",
        "author": "张良璞",
        "volume": "卷二百零三",
        "paragraphs": [
            "享年八十已，历数穷苍生。七虎门源上，咆哮关内鸣。",
            "建都用鹑宿，设险因金城。舜曲烟火起，汾河珠翠明。",
            "海云引天仗，朔雪留边兵。作孽人怨久，其亡鬼信盈。",
            "素灵感刘季，白马从子婴。昏虐不务德，百代无芳声。"
        ]
    },
    {
        "id": 8716,
        "title": "奉试冷井诗",
        "author": "孙欣",
        "volume": "卷二百零三",
        "paragraphs": [
            "仙闱井初凿，灵液沁成泉。色湛青苔里，寒凝紫绠边。",
            "铜瓶向影落，玉甃抱虚圆。永愿调神鼎，尧时泰万年。"
        ]
    },
    {
        "id": 8717,
        "title": "都中闲居",
        "author": "王羡门",
        "volume": "卷二百零三",
        "paragraphs": [
            "君王巡海内，北阙下明台。云物天中少，烟花岁后来。",
            "河从御苑出，山向国门开。寂寞东京里，空留贾谊才。"
        ]
    },
    {
        "id": 8718,
        "title": "江南弄",
        "author": "芮挺章",
        "volume": "卷二百零三",
        "paragraphs": [
            "春江可怜事，最在美人家。鹦鹉能言鸟，芙蓉巧笑花。",
            "地衔金作埒，水抱玉为沙。薄晚青丝骑，长鞭赴狭斜。"
        ]
    },
    {
        "id": 8719,
        "title": "少年行",
        "author": "芮挺章",
        "volume": "卷二百零三",
        "paragraphs": [
            "任气称张放，衔恩在少年。玉阶朝就日，金屋夜升天。",
            "轩骑青云际，笙歌绿水边。建章明月好，留醉伴风烟。"
        ]
    },
    {
        "id": 8720,
        "title": "伊水门",
        "author": "楼颖",
        "volume": "卷二百零三",
        "paragraphs": [
            "朝涉伊水门，伊水入门流。惬心乃成兴，澹然泛孤舟。",
            "霏微傍青霭，容与随白鸥。竹阴交前浦，柳花媚中洲。",
            "日落阴云生，弥觉兹路幽。聊以恣所适，此外知何求。"
        ]
    },
    {
        "id": 8721,
        "title": "东郊纳凉，忆左威卫李录事收昆季、太原崔参军三首",
        "author": "楼颖",
        "volume": "卷二百零三",
        "paragraphs": [
            "水竹谁家宅，幽庭向苑门。今知季伦沼，旧是辟疆园。",
            "饥鹭窥鱼静，鸣鸦带子喧。兴成只自适，欲白返忘言。",
            "纳凉每选地，近是青门东。林与缭垣接，池将沁水通。",
            "枝交帝女树，桥映美人虹。想是忘机者，悠悠在兴中。",
            "林间求适意，池上得清飙。稍稍斜回楫，时时一度桥。",
            "水光壁际动，山影浪中摇。不见李元礼，神仙何处要。"
        ]
    },
    {
        "id": 8722,
        "title": "西施石",
        "author": "楼颖",
        "volume": "卷二百零三",
        "paragraphs": [
            "西施昔日浣纱津，石上青苔思杀人。",
            "一去姑苏不复返，岸旁桃李为谁春。"
        ]
    },
    {
        "id": 8723,
        "title": "江南行",
        "author": "李康成",
        "volume": "卷二百零三",
        "paragraphs": [
            "杨柳青青莺欲啼，风光摇荡绿苹齐，金阴城头日色低。",
            "日色低，情难极，水中凫鹥双比翼。"
        ]
    },
    {
        "id": 8724,
        "title": "采莲曲",
        "author": "李康成",
        "volume": "卷二百零三",
        "paragraphs": [
            "采莲去，月没春江曙。翠钿红袖水中央，",
            "各回船，两摇手。"
        ]
    },
    {
        "id": 8725,
        "title": "玉华仙子歌",
        "author": "李康成",
        "volume": "卷二百零三",
        "paragraphs": [
            "紫阳仙子名玉华，珠盘承露饵丹砂。转态凝情五云里，",
            "高堂初日不成妍，洛渚流风徒自怜。璇阶霓绮阁，",
            "上元夫人宾上清，深宫寂历厌层城。解佩空怜郑交甫，",
            "兰陵贵士谢相逢，济北风生尚回顾。沧洲傲吏爱金丹，",
            "长无极，永相随。攀霄历金阙，弄影下瑶池。",
            "夕宿紫府云母帐，朝餐玄圃昆仑芝。不学兰香中道绝，"
        ]
    },
    {
        "id": 8726,
        "title": "自君之出矣",
        "author": "李康成",
        "volume": "卷二百零三",
        "paragraphs": [
            "自君之出矣，弦吹绝无声。思君如百草，撩乱逐春生。"
        ]
    },
    {
        "id": 8727,
        "title": "句",
        "author": "李康成",
        "volume": "卷二百零三",
        "paragraphs": [
            "因缘苟会合，万里犹同乡。运命倘不谐，隔壁无津梁。",
            "（《经籍考》云：康成编《玉台后集》，中间自载其",
            "诗八首，如《河阳居家女》长篇一首，押五十二韵，"
        ]
    }
]