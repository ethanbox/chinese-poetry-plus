[
    {
        "id": 37878,
        "title": "奉和登会昌山应制",
        "author": "赵起",
        "volume": "卷七百七十二",
        "paragraphs": [
            "睿想入希夷，真游到具茨。玉鸾登嶂远，云辂出花迟。",
            "泉壑凝神处，阳和布泽时。六龙多顺动，四海正雍熙。"
        ]
    },
    {
        "id": 37879,
        "title": "冬日与群公泛舟焦山",
        "author": "王瓒",
        "volume": "卷七百七十二",
        "paragraphs": [
            "江外水不冻，今年寒复迟。众芳且未歇，近腊仍袷衣。",
            "载酒适我情，兴来趣渐微。方舟大川上，环酌对落晖。",
            "两片青石棱，波际无因依。三山安可到，欲到风引归。",
            "沧溟壮观多，心目豁暂时。况得穷日夕，乘槎何所之。",
            "纵步不知远，夕阳犹未回。好花随处发，流水趁人来。"
        ]
    },
    {
        "id": 37880,
        "title": "度揭鸿岭",
        "author": "慕容韦",
        "volume": "卷七百七十二",
        "paragraphs": [
            "闽越曾为塞，将军旧置营。我歌空感慨，西北望神京。"
        ]
    },
    {
        "id": 37881,
        "title": "湘江",
        "author": "黄文",
        "volume": "卷七百七十二",
        "paragraphs": [
            "潇湘江头三月春，柳条弄日摇黄金。鹧鸪一声在何许，",
            "马蹄不为行客留，心挂长林屡回首。"
        ]
    },
    {
        "id": 37882,
        "title": "题龙阳县青草湖",
        "author": "唐温如",
        "volume": "卷七百七十二",
        "paragraphs": [
            "西风吹老洞庭波，一夜湘君白发多。",
            "醉后不知天在水，满船清梦压星河。"
        ]
    },
    {
        "id": 37883,
        "title": "訾家洲",
        "author": "欧阳宾",
        "volume": "卷七百七十二",
        "paragraphs": [
            "旧业分明桂水头，人归业尽水东流。",
            "春风日暮江头立，不及渔人有钓舟。"
        ]
    },
    {
        "id": 37884,
        "title": "题吉州龙溪",
        "author": "何敬",
        "volume": "卷七百七十二",
        "paragraphs": [
            "龙溪之山秀而峙，龙溪之水清无底。狂风激烈翻春涛，",
            "四时佳境不可穷，仿佛直与桃源通。"
        ]
    },
    {
        "id": 37885,
        "title": "过睦州青溪渡",
        "author": "杨彝",
        "volume": "卷七百七十二",
        "paragraphs": [
            "天阔衔江雨，冥冥上客衣。潭清鱼可数，沙晚雁争飞。",
            "川谷留云气，鹈鹕傍钓矶。飘零江海客，欹侧一帆归。"
        ]
    },
    {
        "id": 37886,
        "title": "阖闾城怀古",
        "author": "裴瑶",
        "volume": "卷七百七十二",
        "paragraphs": [
            "五湖春水接遥天，国破君亡不记年。",
            "惟有妖娥曾舞处，古台寂寞起愁烟。"
        ]
    },
    {
        "id": 37887,
        "title": "苇谷",
        "author": "郑玉",
        "volume": "卷七百七十二",
        "paragraphs": [
            "水会三川漾碧波，雕阴人唱采花歌。",
            "旧时白翟今荒壤，苇谷凄凄风雨多。"
        ]
    },
    {
        "id": 37888,
        "title": "登岳阳楼",
        "author": "麻温其",
        "volume": "卷七百七十二",
        "paragraphs": [
            "湖边景物属秋天，楼上风光似去年。仙侣缑生留福地，",
            "极目江山何处是，一帆万里信归船。"
        ]
    },
    {
        "id": 37889,
        "title": "经望湖驿",
        "author": "韦镒",
        "volume": "卷七百七十二",
        "paragraphs": [
            "大漠无屯云，孤峰出乱柳。前驱白登道，顾失飞狐口。",
            "遥忆代王城，俯临恒山后。累累多古墓，寂寞为墟久。",
            "岂不固金汤，终闻击铜斗。交欢初仗信，接宴翻贻咎。",
            "埋宝贼夫人，磨笄伤彼妇。功成行且薄，义立名不朽。",
            "莫慎纤微端，其何社稷守。身殁国遂亡，此立人君丑。"
        ]
    },
    {
        "id": 37890,
        "title": "杪秋洞庭怀王道士",
        "author": "谢太虚",
        "volume": "卷七百七十二",
        "paragraphs": [
            "漂泊日复日，洞庭今更秋。青桃亦何意，此夜催人愁。",
            "惆怅客中月，裴回江上楼。心知楚天远，目送沧波流。",
            "谢客久已灭，微言无处求。空余白云在，客兴随孤舟。",
            "千里杳难尽，一身常独游。故园复何许，江汉徒迟留。"
        ]
    },
    {
        "id": 37891,
        "title": "君山祠",
        "author": "周岳秀",
        "volume": "卷七百七十二",
        "paragraphs": [
            "万顷湖波浸碧天，旌封香火几千年。风涛澎湃鱼龙舞，",
            "江河愿借吹嘘便，应有神功在目前。"
        ]
    },
    {
        "id": 37892,
        "title": "新乐府",
        "author": "马逢",
        "volume": "卷七百七十二",
        "paragraphs": [
            "温谷春生至，宸游近甸荣。云随天上转，风入御筵轻。",
            "翠盖浮佳气，朱楼依太清。朝臣冠剑退，宫女管弦迎。"
        ]
    },
    {
        "id": 37893,
        "title": "部落曲",
        "author": "马逢",
        "volume": "卷七百七十二",
        "paragraphs": [
            "蕃军傍塞游，代马喷风秋。老将垂金甲，阏支著锦裘。",
            "雕戈蒙豹尾，红旆插狼头。日暮天山下，鸣笳汉使愁。"
        ]
    },
    {
        "id": 37894,
        "title": "从军",
        "author": "马逢",
        "volume": "卷七百七十二",
        "paragraphs": [
            "汉马千蹄合一群，单于鼓角隔山闻。",
            "沙塠风起红楼下，飞上胡天作阵云。"
        ]
    },
    {
        "id": 37895,
        "title": "宫词二首",
        "author": "马逢",
        "volume": "卷七百七十二",
        "paragraphs": [
            "金吾持戟护轩簷，天乐传教万姓瞻。",
            "楼上美人相倚看，红妆透出水晶帘。",
            "玉楼天半起笙歌，风送宫人笑语和。",
            "月影殿开闻晓漏，水晶帘卷近秋河。"
        ]
    }
]