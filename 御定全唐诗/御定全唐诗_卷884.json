[
    {
        "id": 42521,
        "title": "渡吴江",
        "author": "杜牧",
        "volume": "卷八百八十四",
        "paragraphs": [
            "堠馆人稀夜更长，姑苏城远树苍苍。江湖潮落高楼迥，",
            "文园诗侣应多思，莫醉笙歌掩华堂。"
        ]
    },
    {
        "id": 42522,
        "title": "元日观朝",
        "author": "厉玄",
        "volume": "卷八百八十四",
        "paragraphs": [
            "玉座临新岁，朝盈万国人。火连双阙晓，仗列五门春。",
            "瑞雪销鸳瓦，祥光在日轮。天颜不敢视，称庆拜空频。"
        ]
    },
    {
        "id": 42523,
        "title": "六月",
        "author": "赵璜",
        "volume": "卷八百八十四",
        "paragraphs": [
            "六月火云散，蝉声鸣树梢。秋风岂便借，客思已萧条。",
            "倾国三年别，烟霞一路遥。行人断消息，更上灞陵桥。"
        ]
    },
    {
        "id": 42524,
        "title": "樊川寒食",
        "author": "喻凫",
        "volume": "卷八百八十四",
        "paragraphs": [
            "新松□绿草，古柏翳黄沙。佩珂客惊鸟，绮罗人间花。",
            "蹙尘南北马，碾石去来车。川晚悲风动，坟前碎纸斜。"
        ]
    },
    {
        "id": 42525,
        "title": "芍药",
        "author": "潘咸",
        "volume": "卷八百八十四",
        "paragraphs": [
            "闲来竹亭赏，赏极蕊珠宫。叶已尽余翠，花才半展红。",
            "媚欺桃李色，香夺绮罗风。每到春残日，芳华处处同。"
        ]
    },
    {
        "id": 42526,
        "title": "晚步",
        "author": "刘得仁",
        "volume": "卷八百八十四",
        "paragraphs": [
            "野步晚悠悠，山光澹早秋。远空沦日脚，多稼没人头。",
            "古木蝉齐噪，深塍水慢流。幽居回不近，秋策却堪愁。"
        ]
    },
    {
        "id": 42527,
        "title": "村晚闲步",
        "author": "刘得仁",
        "volume": "卷八百八十四",
        "paragraphs": [
            "缓步出居处，过原边雁行。夕阳投草木，远水映苍茫。",
            "野寺同蟾宿，云溪㔉药尝。萧条霜景暮，极目尽堪伤。"
        ]
    },
    {
        "id": 42528,
        "title": "冬日题兴善寺崔律师院孤松",
        "author": "刘得仁",
        "volume": "卷八百八十四",
        "paragraphs": [
            "为此疏名路，频来访远公。孤标宜雪后，每见忆山中。",
            "静影生幽藓，寒声入迥空。何年植兹地，晓夕动清风。"
        ]
    },
    {
        "id": 42529,
        "title": "题新栽小松",
        "author": "刘得仁",
        "volume": "卷八百八十四",
        "paragraphs": [
            "满庭萧飒皆凡木，岂得飕飗似石溪。雪夜枝柯疑画出，",
            "却向旧山寻得处，白云根蕟觅应迷。"
        ]
    },
    {
        "id": 42530,
        "title": "栽松",
        "author": "刘得仁",
        "volume": "卷八百八十四",
        "paragraphs": [
            "翠色凛空庭，披衣独绕行。取从山顶崄，栽得道心生。",
            "未弱幽泉韵，焉论别木声。霜天残月在，转影入池清。"
        ]
    },
    {
        "id": 42531,
        "title": "十日菊",
        "author": "薛莹",
        "volume": "卷八百八十四",
        "paragraphs": [
            "昨日尊前折，万人酣晓香。今朝篱下见，满地委残阳。",
            "得失片时痛，荣枯一岁伤。未将同腐草，犹更有重霜。"
        ]
    },
    {
        "id": 42532,
        "title": "赴南巴留别苏台知己",
        "author": "贾岛",
        "volume": "卷八百八十四",
        "paragraphs": [
            "人过梅岭上，岁岁北风寒。落日孤舟去，青山万里看。",
            "猿声湘水静，草色洞庭宽。已料生涯事，只应持钓竿。"
        ]
    },
    {
        "id": 42533,
        "title": "红蔷薇",
        "author": "庄南杰",
        "volume": "卷八百八十四",
        "paragraphs": [
            "九天碎霞明泽国，造化工夫潜剪刻。翠叶长眉约细枝，",
            "谢豹声催麦陇秋，熏风吹落猩猩血。"
        ]
    },
    {
        "id": 42534,
        "title": "晓歌",
        "author": "庄南杰",
        "volume": "卷八百八十四",
        "paragraphs": [
            "鶤鸡哭树星河转，海上金乌翅如电。嫦娥敛发绾云头，",
            "魏宫钟动绣窗明，梦娥惊对残灯立。"
        ]
    },
    {
        "id": 42535,
        "title": "春草歌",
        "author": "庄南杰",
        "volume": "卷八百八十四",
        "paragraphs": [
            "漠漠绵绵几多思，无言领得春风意。花裁小锦绣晴空，",
            "离人不忍到此处，泪娥滴尽双真珠。"
        ]
    },
    {
        "id": 42536,
        "title": "古松歌",
        "author": "庄南杰",
        "volume": "卷八百八十四",
        "paragraphs": [
            "山上山下松，森沈翠盖烟。龟鳞犀甲锁支体，",
            "拏天攫地数千尺，恐作云雨归维嵩。维嵩成大厦，"
        ]
    },
    {
        "id": 42537,
        "title": "蒲中霁后晚望",
        "author": "薛能",
        "volume": "卷八百八十四",
        "paragraphs": [
            "河边霁色无人见，身带春风立岸头。",
            "浊水茫茫有何意，日斜还向古蒲州。"
        ]
    },
    {
        "id": 42538,
        "title": "龙门八韵",
        "author": "薛能",
        "volume": "卷八百八十四",
        "paragraphs": [
            "河浸华夷阔，山横宇宙雄。高波万丈泻，夏禹几年功。",
            "川迸晴明雨，林生旦暮风。人看翻进退，鸟性断西东。",
            "气逐云归海，声驱石落空。近身毛乍竖，当面语难通。",
            "沸沫归何处，盘涡傍此中。从来化鬐者，攀去路应同。"
        ]
    },
    {
        "id": 42539,
        "title": "新雪",
        "author": "薛能",
        "volume": "卷八百八十四",
        "paragraphs": [
            "细落粗和忽复繁，顿清朝市不闻喧。天迷皓色风何乱，",
            "闲吟只爱煎茶澹，斡破平光向近轩。"
        ]
    },
    {
        "id": 42540,
        "title": "送判官赴京",
        "author": "薛能",
        "volume": "卷八百八十四",
        "paragraphs": [
            "阙下情偏已绝稀，天涯身远复相依。庭花每对从容落，",
            "青云若遇交亲话，白璧无心待发挥。"
        ]
    },
    {
        "id": 42541,
        "title": "溪东岑望天都山",
        "author": "朱景玄",
        "volume": "卷八百八十四",
        "paragraphs": [
            "目望浮山丘，梯云上东岑。群峰争入冥，巉巉生太阴。",
            "昔贤此升仙，结构穷耸深。未晓日先照，当昼色半沉。",
            "风泉雪霜飞，云树琼玉林。大道非闭隔，无路不可寻。",
            "窥镜澄夙虑，望坛起敬心。一从呼子安，永绝金玉音。"
        ]
    },
    {
        "id": 42542,
        "title": "夜行次东关逢魏扶东归",
        "author": "许浑",
        "volume": "卷八百八十四",
        "paragraphs": [
            "南北断蓬飘，长亭酒一瓢。残云归太华，疏雨过中条。",
            "树色随关迥，河声入塞遥。劳歌此分首，风急马萧萧。"
        ]
    },
    {
        "id": 42543,
        "title": "南游湘汉寄友人",
        "author": "李频",
        "volume": "卷八百八十四",
        "paragraphs": [
            "南去远三京，三湘五月行。巴江雪水下，楚泽火云生。",
            "向野聊中饮，乘凉探暮程。离怀不可说，已近峡猿声。"
        ]
    },
    {
        "id": 42544,
        "title": "送刘山人归洞庭",
        "author": "李频",
        "volume": "卷八百八十四",
        "paragraphs": [
            "却共孤云去，高眠最上峰。半湖乘早月，中路入疏钟。",
            "秋尽虫声急，夜深山雨重。当时同隐者，分得几株松。"
        ]
    },
    {
        "id": 42545,
        "title": "早发",
        "author": "李郢",
        "volume": "卷八百八十四",
        "paragraphs": [
            "野店星河在，行人道路长。孤灯怜宿处，斜月厌新装。",
            "草色多寒露，虫声似故乡。清秋无限恨，残菊过重阳。"
        ]
    },
    {
        "id": 42546,
        "title": "题惠山",
        "author": "李郢",
        "volume": "卷八百八十四",
        "paragraphs": [
            "乳洞阴阴碧涧连，杉松六月冷无蝉。",
            "黄昏飞尽白蝙蝠，茶火数星山寂然。"
        ]
    },
    {
        "id": 42547,
        "title": "雨中看山榴落花",
        "author": "李郢",
        "volume": "卷八百八十四",
        "paragraphs": [
            "山榴逼砌栽，山火一团开。尽日风兼雨，春渠拥作堆。"
        ]
    },
    {
        "id": 42548,
        "title": "寄友人乞菊栽",
        "author": "李郢",
        "volume": "卷八百八十四",
        "paragraphs": [
            "药阑经雨正堪锄，白菊烦君乞数株。潘岳赋中芳思在，",
            "□子成仙纵难学，九秋思看集鸠雏。"
        ]
    },
    {
        "id": 42549,
        "title": "江边柳",
        "author": "李郢",
        "volume": "卷八百八十四",
        "paragraphs": [
            "东风晴色挂阑干，眉叶初晴畏晓寒。",
            "江上别筵终日有，绿条春在长应难。"
        ]
    },
    {
        "id": 42550,
        "title": "鹅儿",
        "author": "李郢",
        "volume": "卷八百八十四",
        "paragraphs": [
            "腊后闲行村舍边，黄鹅清水真可怜。何穷散乱随新草，",
            "风吹楚泽蒹葭暮，看下寒溪逐去船。"
        ]
    },
    {
        "id": 42551,
        "title": "酬友人春暮寄枳花茶",
        "author": "李郢",
        "volume": "卷八百八十四",
        "paragraphs": [
            "昨日东风吹枳花，酒醒春晚一瓯茶。如云正护幽人堑，",
            "相如病渴今全校，不羡生台白颈鸦。"
        ]
    },
    {
        "id": 42552,
        "title": "郢自街西醉归马鞭坠失崔员外、起秘书…抒短章仰酬珍锡",
        "author": "李郢",
        "volume": "卷八百八十四",
        "paragraphs": [
            "蜀岩阴面冷冥冥，偃雪欺霜半露青。铦刃剪裁多鹊媚，",
            "兰省贵寮蓬阁吏，一时缄赠到云亭。"
        ]
    },
    {
        "id": 42553,
        "title": "即目",
        "author": "李郢",
        "volume": "卷八百八十四",
        "paragraphs": [
            "自笑腾腾者，非憨又不狂。何为跧似鼠，而复怯于獐。",
            "落拓无生计，伶俜恋酒乡。冥搜得诗窟，偶战出文场。",
            "爱雪愁冬尽，怀人觉夜长。石楼多爽气，柽案有余香。",
            "运去非关拙，时来不在忙。平生两闲暇，孤趣满沧浪。"
        ]
    },
    {
        "id": 42554,
        "title": "罗敷东馆亭下流泉云至前山拥咽经岁移时掬弄惆怅成章",
        "author": "李郢",
        "volume": "卷八百八十四",
        "paragraphs": [
            "看山亭下小鸣泉，呜咽难通亦可怜。",
            "惆怅无人为疏凿，拥愁含恨过年年。"
        ]
    },
    {
        "id": 42555,
        "title": "白樱树",
        "author": "于武陵",
        "volume": "卷八百八十四",
        "paragraphs": [
            "记得花开雪满枝，和蜂和蝶带花移。",
            "如今花落游蜂去，空作主人惆怅诗。"
        ]
    },
    {
        "id": 42556,
        "title": "过南城县麻姑山",
        "author": "崔橹",
        "volume": "卷八百八十四",
        "paragraphs": [
            "似前如却玉堆堆，薄带轻烟翠好裁。斜倚兔钩孤影伴，",
            "惊讶昔人曾羽化，此中争不接瑶台。",
            "诗手难题画手惭，浅青浓碧叠东南。尘愁世界忙心在，",
            "家风负荷须名宦，可惜千峰绿似蓝。",
            "差烟危碧半斜晖，何代仙人此羽飞。高袖镇长寒柏暗，",
            "声利系身家系念，今生辜负六铢衣。"
        ]
    },
    {
        "id": 42557,
        "title": "和友人题僧院蔷薇花三首",
        "author": "崔橹",
        "volume": "卷八百八十四",
        "paragraphs": [
            "何人移得在禅家，瑟瑟枝条簇簇霞。争那寂寥埋草暗，",
            "看取老僧齐物意，一般抛掷等凡花。",
            "忍委芳心此地开，似霞颜色苦低回。风惊少女偷香去，",
            "三清上客知惆怅，劝我春醪一两杯。",
            "露香如醉态如慵，斜压危阑草色中。试问更谁过野寺，",
            "一日几回来又去，不能容易舍深红。"
        ]
    },
    {
        "id": 42558,
        "title": "春晚泊船江村",
        "author": "崔橹",
        "volume": "卷八百八十四",
        "paragraphs": [
            "芳草青青古渡头，渔家住处暂维舟。残花半树悄无语，",
            "自怜爱失心期约，看取花时更远游。"
        ]
    },
    {
        "id": 42559,
        "title": "柳",
        "author": "崔橹",
        "volume": "卷八百八十四",
        "paragraphs": [
            "风慢日迟迟，拖烟拂水时。惹将千万恨，系在短长枝。",
            "骨软张郎瘦，腰轻楚女饥。故园归未得，多少断肠思。"
        ]
    },
    {
        "id": 42560,
        "title": "莲花",
        "author": "崔橹",
        "volume": "卷八百八十四",
        "paragraphs": [
            "影欹晴浪势欹烟，恨态缄言日抵年。轻雾晓和香积饭，",
            "何限断肠名不得，倚风娇怯醉腰偏。"
        ]
    },
    {
        "id": 42561,
        "title": "残莲花",
        "author": "崔橹",
        "volume": "卷八百八十四",
        "paragraphs": [
            "倚风无力减香时，涵露如啼卧翠池。",
            "金谷楼前马嵬下，世间殊色一般悲。",
            "不耐高风怕冷烟，瘦红欹委倒青莲。",
            "无人解把无尘袖，盛取残香尽日怜。"
        ]
    },
    {
        "id": 42562,
        "title": "惜莲花",
        "author": "崔橹",
        "volume": "卷八百八十四",
        "paragraphs": [
            "半塘前日染来红，瘦尽金方昨夜风。留样最嗟无巧笔，",
            "魂断旧溪憔悴态，冷烟残粉楚台东。"
        ]
    },
    {
        "id": 42563,
        "title": "岳阳云梦亭看莲花",
        "author": "崔橹",
        "volume": "卷八百八十四",
        "paragraphs": [
            "似醉如慵一水心，斜阳欲暝彩云深。清明月照羞无语，",
            "当时为汝题诗遍，此地依前泥苦吟。"
        ]
    },
    {
        "id": 42564,
        "title": "村路菊花",
        "author": "崔橹",
        "volume": "卷八百八十四",
        "paragraphs": [
            "袅风惊未定，溪影晚来寒。不得重阳节，虚将满把看。",
            "神仙谁采掇，烟雨惜凋残。牧竖樵童看，应教爱尔难。"
        ]
    },
    {
        "id": 42565,
        "title": "题山驿新桐花",
        "author": "崔橹",
        "volume": "卷八百八十四",
        "paragraphs": [
            "雨余烟腻暖香浮，影暗斜阳古驿楼。丹凤总巢阿阁去，",
            "长日老春看落尽，野禽闲哢碧悠悠。"
        ]
    },
    {
        "id": 42566,
        "title": "山路木芙蓉",
        "author": "崔橹",
        "volume": "卷八百八十四",
        "paragraphs": [
            "不向横塘泥里栽，两株晴笑碧岩隈。枉教绝世深红色，",
            "缘花更叹人间事，半日江边怅望回。"
        ]
    },
    {
        "id": 42567,
        "title": "新柳",
        "author": "崔橹",
        "volume": "卷八百八十四",
        "paragraphs": [
            "无情柔态任春催，似不胜风倚古台。",
            "多少去年今日恨，御沟颜色洞庭来。"
        ]
    },
    {
        "id": 42568,
        "title": "临川见新柳",
        "author": "崔橹",
        "volume": "卷八百八十四",
        "paragraphs": [
            "不见江头三四日，桥边杨柳老金丝。岸南岸北往来渡，",
            "汀洲草色亦如此，愁杀远人人不知。"
        ]
    },
    {
        "id": 42569,
        "title": "南阳见柳",
        "author": "崔橹",
        "volume": "卷八百八十四",
        "paragraphs": [
            "夜来风入最高枝，罥断愁肠几尺丝。楚塞曾吟烟午处，",
            "还把旧年惆怅意，武安城下一吟诗。"
        ]
    },
    {
        "id": 42570,
        "title": "别君山",
        "author": "崔橹",
        "volume": "卷八百八十四",
        "paragraphs": [
            "点空夸黛妒愁眉，何必浮来结梦思。",
            "惭愧二年青翠色，惹窗粘枕伴吟诗。"
        ]
    },
    {
        "id": 42571,
        "title": "宿寿安山阴馆闻泉",
        "author": "崔橹",
        "volume": "卷八百八十四",
        "paragraphs": [
            "一支清急万山来，穿竹喧飞破石苔。梦在故乡临欲到，",
            "缘忆旧游相似处，月明山响子陵台。"
        ]
    },
    {
        "id": 42572,
        "title": "共佳人守岁",
        "author": "刘绮庄",
        "volume": "卷八百八十四",
        "paragraphs": [
            "桂华穷北陆，荆艳作东邻。残妆欲送晓，薄衣已迎春。",
            "举袖争流雪，分歌竞绕尘。不应将共醉，年去远催人。"
        ]
    }
]