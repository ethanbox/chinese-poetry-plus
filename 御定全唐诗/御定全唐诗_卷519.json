[
    {
        "id": 24692,
        "title": "立春日",
        "author": "李远",
        "volume": "卷五百一十九",
        "paragraphs": [
            "暖日傍帘晓，浓春开箧红。钗斜穿彩燕，罗薄剪春虫。",
            "巧著金刀力，寒侵玉指风。娉婷何处戴，山鬓绿成丛。"
        ]
    },
    {
        "id": 24693,
        "title": "翦彩",
        "author": "李远",
        "volume": "卷五百一十九",
        "paragraphs": [
            "翦彩赠相亲，银钗缀凤真。双双衔绶鸟，两两度桥人。",
            "叶逐金刀出，花随玉指新。愿君千万岁，无岁不逢春。"
        ]
    },
    {
        "id": 24694,
        "title": "题僧院",
        "author": "李远",
        "volume": "卷五百一十九",
        "paragraphs": [
            "不用问汤休，何人免白头。百年如过鸟，万事尽浮沤。",
            "别绪长牵梦，情由乱种愁。却嫌风景丽，窗外碧云秋。"
        ]
    },
    {
        "id": 24695,
        "title": "观廉女真葬",
        "author": "李远",
        "volume": "卷五百一十九",
        "paragraphs": [
            "玉窗抛翠管，轻袖掩银鸾。错落云车断，丁泠金磬寒。",
            "鹤寻深院宿，人借旧书看。寂寞焚香处，红花满石坛。"
        ]
    },
    {
        "id": 24696,
        "title": "闲居",
        "author": "李远",
        "volume": "卷五百一十九",
        "paragraphs": [
            "尘事久相弃，沈浮皆不知。牛羊归古巷，燕雀绕疏篱。",
            "买药经年晒，留僧尽日棋。唯忧钓鱼伴，秋水隔波时。"
        ]
    },
    {
        "id": 24697,
        "title": "及第后送家兄游蜀",
        "author": "李远",
        "volume": "卷五百一十九",
        "paragraphs": [
            "人谁无远别，此别意多违。正鹄虽言中，冥鸿不共飞。",
            "玉京烟雨断，巴国梦魂归。若过严家濑，殷勤看钓矶。"
        ]
    },
    {
        "id": 24698,
        "title": "送人入蜀",
        "author": "李远",
        "volume": "卷五百一十九",
        "paragraphs": [
            "蜀客本多愁，君今是胜游。碧藏云外树，红露驿边楼。",
            "杜魄呼名语，巴江作字流。不知烟雨夜，何处梦刀州。"
        ]
    },
    {
        "id": 24699,
        "title": "游故王驸马池亭",
        "author": "李远",
        "volume": "卷五百一十九",
        "paragraphs": [
            "花树杳玲珑，渔舟处处通。醉销罗绮艳，香暖芰荷风。",
            "野鸟翻萍绿，斜桥印水红。子猷箫管绝，谁爱碧鲜浓。"
        ]
    },
    {
        "id": 24700,
        "title": "悲铜雀台",
        "author": "李远",
        "volume": "卷五百一十九",
        "paragraphs": [
            "西陵树已尽，铜雀思偏多。雪密疑楼阁，花开想绮罗。",
            "影销堂上舞，声断帐前歌。唯有漳河水，年年旧绿波。"
        ]
    },
    {
        "id": 24701,
        "title": "陪新及第赴同年会",
        "author": "李远",
        "volume": "卷五百一十九",
        "paragraphs": [
            "曾攀芳桂英，处处共君行。今日杏园宴，当时天乐声。",
            "柳浓堪系马，花上未藏莺。满座皆仙侣，同年别有情。"
        ]
    },
    {
        "id": 24702,
        "title": "咏雁",
        "author": "李远",
        "volume": "卷五百一十九",
        "paragraphs": [
            "早晚辞沙漠，南来处处飞。关山多雨雪，风水损毛衣。",
            "碧海魂应断，红楼信自稀。不知矰缴外，留得几行归。"
        ]
    },
    {
        "id": 24703,
        "title": "与碧溪上人别",
        "author": "李远",
        "volume": "卷五百一十九",
        "paragraphs": [
            "欲入凤城游，西溪别惠休。色随花旋落，年共水争流。",
            "客思偏来夜，蝉声觉送秋。明朝逢旧侣，唯拟上歌楼。"
        ]
    },
    {
        "id": 24704,
        "title": "赠殷山人",
        "author": "李远",
        "volume": "卷五百一十九",
        "paragraphs": [
            "有客抱琴宿，值予多怨怀。啼乌弦易断，啸鹤调难谐。",
            "曲罢月移幌，韵清风满斋。谁能将此妙，一为奏金阶。"
        ]
    },
    {
        "id": 24705,
        "title": "咏壁鱼",
        "author": "李远",
        "volume": "卷五百一十九",
        "paragraphs": [
            "鳞细粉光鲜，开书乱眼前。透窗疑漏网，落砚似流泉。",
            "潜穴河图内，吞钩乙字边。莫言鬐鬣小，食尽白苹篇。"
        ]
    },
    {
        "id": 24706,
        "title": "听话丛台",
        "author": "李远",
        "volume": "卷五百一十九",
        "paragraphs": [
            "有客新从赵地回，自言曾上古丛台。云遮襄国天边去，",
            "金舆玉辇无行迹，风雨惟知长绿苔。"
        ]
    },
    {
        "id": 24707,
        "title": "失鹤",
        "author": "李远",
        "volume": "卷五百一十九",
        "paragraphs": [
            "秋风吹却九皋禽，一片闲云万里心。碧落有情应怅望，",
            "华表柱头留语后，更无消息到如今。"
        ]
    },
    {
        "id": 24708,
        "title": "赠写御容李长史",
        "author": "李远",
        "volume": "卷五百一十九",
        "paragraphs": [
            "玉座尘消砚水清，龙髯不动彩毫轻。初分隆准山河秀，",
            "三朝供奉无人敌，始觉僧繇浪得名。"
        ]
    },
    {
        "id": 24709,
        "title": "赠潼关不下山僧",
        "author": "李远",
        "volume": "卷五百一十九",
        "paragraphs": [
            "与君同在苦空间，君得空门我爱闲。禁足已教修雁塔，",
            "香茗一瓯从此别，转蓬流水几时还。"
        ]
    },
    {
        "id": 24710,
        "title": "过旧游见双鹤怆然有怀",
        "author": "李远",
        "volume": "卷五百一十九",
        "paragraphs": [
            "谢公何岁掩松楸，双鹤依然傍玉楼。朱顶巑岏荒草上，",
            "他日若来华表上，更添多少令威愁。"
        ]
    },
    {
        "id": 24711,
        "title": "赠友人",
        "author": "李远",
        "volume": "卷五百一十九",
        "paragraphs": [
            "凤城烟霭思偏多，曾向刘郎住处过。银烛焰前贪劝酒，",
            "今日重来门巷改，出墙桐树绿婆娑。"
        ]
    },
    {
        "id": 24712,
        "title": "赠南岳僧",
        "author": "李远",
        "volume": "卷五百一十九",
        "paragraphs": [
            "曾住衡阳岳寺边，门开江水与云连。数州城郭藏寒树，",
            "今朝惆怅红尘里，惟忆闲陪尽日眠。"
        ]
    },
    {
        "id": 24713,
        "title": "赠弘文杜校书",
        "author": "李远",
        "volume": "卷五百一十九",
        "paragraphs": [
            "高倚霞梯万丈余，共看移步入宸居。晓随鹓鹭排金锁，",
            "还闻汉帝亲词赋，好为从容奏子虚。"
        ]
    },
    {
        "id": 24714,
        "title": "听王氏话归州昭君庙",
        "author": "李远",
        "volume": "卷五百一十九",
        "paragraphs": [
            "献之闲坐说归州，曾到昭君庙里游。自古行人多怨恨，",
            "河畔犹残翠眉样，有时新月傍帘钩。"
        ]
    },
    {
        "id": 24715,
        "title": "过马嵬山",
        "author": "李远",
        "volume": "卷五百一十九",
        "paragraphs": [
            "金甲云旗尽日回，仓皇罗袖满尘埃。浓香犹自飘銮辂，",
            "唯余坡上弯环月，时送残蛾入帝台。"
        ]
    },
    {
        "id": 24716,
        "title": "吴越怀古",
        "author": "李远",
        "volume": "卷五百一十九",
        "paragraphs": [
            "吴越千年奈怨何，两宫清吹作樵歌。姑苏一败云无色，",
            "行人欲问西施馆，江鸟寒飞碧草多。"
        ]
    },
    {
        "id": 24717,
        "title": "长安即事寄友人",
        "author": "李远",
        "volume": "卷五百一十九",
        "paragraphs": [
            "绮陌千年思断蓬，今来还宿凤城东。瑶台钟鼓长依旧，",
            "何时更伴刘郎去，却见夭桃满树红。"
        ]
    },
    {
        "id": 24718,
        "title": "闻明上人逝寄友人",
        "author": "李远",
        "volume": "卷五百一十九",
        "paragraphs": [
            "萧寺曾过最上方，碧桐浓叶覆西廊。游人缥缈红衣乱，",
            "他时若更相随去，只是含酸对影堂。"
        ]
    },
    {
        "id": 24719,
        "title": "赠咸阳李少府",
        "author": "李远",
        "volume": "卷五百一十九",
        "paragraphs": [
            "美貌雄才已少齐，宝书仙简两看题。金刀片片裁新锦，",
            "蓬瀛宴罢试回首，一望尘中路正迷。"
        ]
    },
    {
        "id": 24720,
        "title": "邻人自金仙观移竹",
        "author": "李远",
        "volume": "卷五百一十九",
        "paragraphs": [
            "移居新竹已堪看，㔉破莓苔得几竿。圆节不教伤粉箨，",
            "第一莫教渔父见，且从萧飒满朱栏。"
        ]
    },
    {
        "id": 24721,
        "title": "慈恩寺避暑",
        "author": "李远",
        "volume": "卷五百一十九",
        "paragraphs": [
            "香荷疑散麝，风铎似调琴。不觉清凉晚，归人满柳阴。"
        ]
    },
    {
        "id": 24722,
        "title": "读田光传",
        "author": "李远",
        "volume": "卷五百一十九",
        "paragraphs": [
            "秦灭燕丹怨正深，古来豪客尽沾襟。",
            "荆卿不了真闲事，辜负田光一片心。"
        ]
    },
    {
        "id": 24723,
        "title": "友人下第因以赠之",
        "author": "李远",
        "volume": "卷五百一十九",
        "paragraphs": [
            "刘毅虽然不掷卢，谁人不道解樗蒲。",
            "黄金百万终须得，只有挼莎更一呼。"
        ]
    },
    {
        "id": 24724,
        "title": "咏鸳鸯",
        "author": "李远",
        "volume": "卷五百一十九",
        "paragraphs": [
            "鸳鸯离别伤，人意似鸳鸯。试取鸳鸯看，多应断寸肠。"
        ]
    },
    {
        "id": 24725,
        "title": "赠筝妓伍卿",
        "author": "李远",
        "volume": "卷五百一十九",
        "paragraphs": [
            "轻轻没后更无筝，玉腕红纱到伍卿。",
            "座客满筵都不语，一行哀雁十三声。"
        ]
    },
    {
        "id": 24726,
        "title": "黄陵庙词",
        "author": "李远",
        "volume": "卷五百一十九",
        "paragraphs": [
            "黄陵庙前莎草春，黄陵女儿蒨裙新。",
            "轻舟小楫唱歌去，水远山长愁杀人。"
        ]
    },
    {
        "id": 24727,
        "title": "句",
        "author": "李远",
        "volume": "卷五百一十九",
        "paragraphs": [
            "人事三杯酒，流年一局棋。。",
            "青山不厌三杯酒，长日惟消一局棋。。"
        ]
    }
]