[
    {
        "id": 24893,
        "title": "怀钟陵旧游四首",
        "author": "杜牧",
        "volume": "卷五百二十三",
        "paragraphs": [
            "一谒征南最少年，虞卿双璧截肪鲜。歌谣千里春长暖，",
            "陆公余德机云在，如我酬恩合执鞭。",
            "滕阁中春绮席开，柘枝蛮鼓殷晴雷。垂楼万幕青云合，",
            "连巴控越知何事，珠翠沉檀处处堆。",
            "十顷平湖堤柳合，岸秋兰芷绿纤纤。一声明月采莲女，",
            "斜辉更落西山影，千步虹桥气象兼。",
            "控压平江十万家，秋来江静镜新磨。城头晚鼓雷霆后，",
            "昔年行乐秾桃畔，醉与龙沙拣蜀罗。"
        ]
    },
    {
        "id": 24894,
        "title": "台城曲二首",
        "author": "杜牧",
        "volume": "卷五百二十三",
        "paragraphs": [
            "整整复斜斜，随旗簇晚沙。门外韩擒虎，楼头张丽华。",
            "谁怜容足地，却羡井中蛙。",
            "王颁兵势急，鼓下坐蛮奴。潋滟倪塘水，叉牙出骨须。",
            "干芦一炬火，回首是平芜。"
        ]
    },
    {
        "id": 24895,
        "title": "江上雨寄崔碣",
        "author": "杜牧",
        "volume": "卷五百二十三",
        "paragraphs": [
            "春半平江雨，圆文破蜀罗。声眠篷底客，寒湿钓来蓑。",
            "暗澹遮山远，空蒙著柳多。此时怀旧恨，相望意如何。"
        ]
    },
    {
        "id": 24896,
        "title": "罢钟陵幕吏十三年，来泊湓浦，感旧为诗",
        "author": "杜牧",
        "volume": "卷五百二十三",
        "paragraphs": [
            "青梅雨中熟，樯倚酒旗边。故国残春梦，孤舟一褐眠。",
            "摇摇远堤柳，暗暗十程烟。南奏钟陵道，无因似昔年。"
        ]
    },
    {
        "id": 24897,
        "title": "商山麻涧",
        "author": "杜牧",
        "volume": "卷五百二十三",
        "paragraphs": [
            "云光岚彩四面合，柔柔垂柳十余家。雉飞鹿过芳草远，",
            "征车自念尘土计，惆怅溪边书细沙。"
        ]
    },
    {
        "id": 24898,
        "title": "商山富水驿",
        "author": "杜牧",
        "volume": "卷五百二十三",
        "paragraphs": [
            "益戆由来未觉贤，终须南去吊湘川。当时物议朱云小，",
            "驿名不合轻移改，留警朝天者惕然。"
        ]
    },
    {
        "id": 24899,
        "title": "丹水",
        "author": "杜牧",
        "volume": "卷五百二十三",
        "paragraphs": [
            "何事苦萦回，离肠不自裁。恨身随梦去，春态逐云来。",
            "沈定蓝光彻，喧盘粉浪开。翠岩三百尺，谁作子陵台。"
        ]
    },
    {
        "id": 24900,
        "title": "题武关",
        "author": "杜牧",
        "volume": "卷五百二十三",
        "paragraphs": [
            "碧溪留我武关东，一笑怀王迹自穷。郑袖娇娆酣似醉，",
            "今日圣神家四海，戍旗长卷夕阳中。"
        ]
    },
    {
        "id": 24901,
        "title": "除官赴阙商山道中绝句",
        "author": "杜牧",
        "volume": "卷五百二十三",
        "paragraphs": [
            "水叠鸣珂树如帐，长杨春殿九门珂。",
            "我来惆怅不自决，欲去欲住终如何。"
        ]
    },
    {
        "id": 24902,
        "title": "汉江",
        "author": "杜牧",
        "volume": "卷五百二十三",
        "paragraphs": [
            "溶溶漾漾白鸥飞，绿净春深好染衣。",
            "南去北来人自老，夕阳长送钓船归。"
        ]
    },
    {
        "id": 24903,
        "title": "襄阳雪夜感怀",
        "author": "杜牧",
        "volume": "卷五百二十三",
        "paragraphs": [
            "往事起独念，飘然自不胜。前滩急夜响，密雪映寒灯。",
            "的的三年梦，迢迢一线縆。明朝楚山上，莫上最高层。"
        ]
    },
    {
        "id": 24904,
        "title": "咏歌圣德，远怀天宝，因题关亭长句四韵",
        "author": "杜牧",
        "volume": "卷五百二十三",
        "paragraphs": [
            "圣敬文思业太平，海寰天下唱歌行。秋来气势洪河壮，",
            "君王若悟治安论，安史何人敢弄兵。"
        ]
    },
    {
        "id": 24905,
        "title": "途中作",
        "author": "杜牧",
        "volume": "卷五百二十三",
        "paragraphs": [
            "绿树南阳道，千峰势远随。碧溪风澹态，芳树雨余姿。",
            "野渡云初暖，征人袖半垂。残花不足醉，行乐是何时。"
        ]
    },
    {
        "id": 24906,
        "title": "重到襄阳，哭亡友韦寿朋",
        "author": "杜牧",
        "volume": "卷五百二十三",
        "paragraphs": [
            "故人坟树立秋风，伯道无儿迹更空。",
            "重到笙歌分散地，隔江吹笛月明中。"
        ]
    },
    {
        "id": 24907,
        "title": "赤壁",
        "author": "杜牧",
        "volume": "卷五百二十三",
        "paragraphs": [
            "折戟沈沙铁未销，自将磨洗认前朝。",
            "东风不与周郎便，铜雀春深锁二乔。"
        ]
    },
    {
        "id": 24908,
        "title": "云梦泽",
        "author": "杜牧",
        "volume": "卷五百二十三",
        "paragraphs": [
            "日旗龙旆想飘扬，一索功高缚楚王。",
            "直是超然五湖客，未如终始郭汾阳。"
        ]
    },
    {
        "id": 24909,
        "title": "除官行至昭应，闻友人出官因寄",
        "author": "杜牧",
        "volume": "卷五百二十三",
        "paragraphs": [
            "贱子来千里，明公去一麾。可能休涕泪，岂独感恩知。",
            "草木穷秋后，山川落照时。如何望故国，驱马却迟迟。"
        ]
    },
    {
        "id": 24910,
        "title": "寄浙东韩八评事",
        "author": "杜牧",
        "volume": "卷五百二十三",
        "paragraphs": [
            "一笑五云溪上舟，跳丸日月十经秋。鬓衰酒减欲谁泥，",
            "无穷尘土无聊事，不得清言解不休。"
        ]
    },
    {
        "id": 24911,
        "title": "泊秦淮",
        "author": "杜牧",
        "volume": "卷五百二十三",
        "paragraphs": [
            "烟笼寒水月笼沙，夜泊秦淮近酒家。",
            "商女不知亡国恨，隔江犹唱后庭花。"
        ]
    },
    {
        "id": 24912,
        "title": "秋浦途中",
        "author": "杜牧",
        "volume": "卷五百二十三",
        "paragraphs": [
            "萧萧山路穷秋雨，淅淅溪风一岸蒲。",
            "为问寒沙新到雁，来时还下杜陵无。"
        ]
    },
    {
        "id": 24913,
        "title": "题桃花夫人庙",
        "author": "杜牧",
        "volume": "卷五百二十三",
        "paragraphs": [
            "细腰宫里露桃新，脉脉无言度几春。",
            "至竟息亡缘底事，可怜金谷坠楼人。"
        ]
    },
    {
        "id": 24914,
        "title": "初春有感，寄歙州邢员外",
        "author": "杜牧",
        "volume": "卷五百二十三",
        "paragraphs": [
            "雪涨前溪水，啼声已绕滩。梅衰未减态，春嫩不禁寒。",
            "迹去梦一觉，年来事百般。闻君亦多感，何处倚阑干。"
        ]
    },
    {
        "id": 24915,
        "title": "书怀寄中朝往还",
        "author": "杜牧",
        "volume": "卷五百二十三",
        "paragraphs": [
            "平生自许少尘埃，为吏尘中势自回。朱绂久惭官借与，",
            "霄汉几多同学伴，可怜头角尽卿材。"
        ]
    },
    {
        "id": 24916,
        "title": "寄崔钧",
        "author": "杜牧",
        "volume": "卷五百二十三",
        "paragraphs": [
            "缄书报子玉，为我谢平津。自愧扫门士，谁为乞火人。",
            "词臣陪羽猎，战将骋骐𬴊。两地差池恨，江汀醉送君。"
        ]
    },
    {
        "id": 24917,
        "title": "初春雨中舟次和州横江裴使君见迎李赵二秀才同来因书四韵兼寄江南许浑先辈",
        "author": "杜牧",
        "volume": "卷五百二十三",
        "paragraphs": [
            "芳草渡头微雨时，万株杨柳拂波垂。蒲根水暖雁初浴，",
            "江南仲蔚多情调，怅望春阴几首诗。"
        ]
    },
    {
        "id": 24918,
        "title": "和州绝句",
        "author": "杜牧",
        "volume": "卷五百二十三",
        "paragraphs": [
            "江湖醉渡十年春，牛渚山边六问津。",
            "历阳前事知何实，高位纷纷见陷人。"
        ]
    },
    {
        "id": 24919,
        "title": "题乌江亭",
        "author": "杜牧",
        "volume": "卷五百二十三",
        "paragraphs": [
            "胜败兵家事不期，包羞忍耻是男儿。",
            "江东子弟多才俊，卷土重来未可知。"
        ]
    },
    {
        "id": 24920,
        "title": "题横江馆",
        "author": "杜牧",
        "volume": "卷五百二十三",
        "paragraphs": [
            "孙家兄弟晋龙骧，驰骋功名业帝王。",
            "至竟江山谁是主，苔矶空属钓鱼郎。"
        ]
    },
    {
        "id": 24921,
        "title": "寄澧州张舍人笛",
        "author": "杜牧",
        "volume": "卷五百二十三",
        "paragraphs": [
            "发匀肉好生春岭，截玉钻星寄使君。檀的染时痕半月，",
            "遥想紫泥封诏罢，夜深应隔禁墙闻。"
        ]
    },
    {
        "id": 24922,
        "title": "寄扬州韩绰判官",
        "author": "杜牧",
        "volume": "卷五百二十三",
        "paragraphs": [
            "青山隐隐水迢迢，秋尽江南草木凋。",
            "二十四桥明月夜，玉人何处教吹箫。"
        ]
    },
    {
        "id": 24923,
        "title": "送李群玉赴举",
        "author": "杜牧",
        "volume": "卷五百二十三",
        "paragraphs": [
            "故人别来面如雪，一榻拂云秋影中。",
            "玉白花红三百首，五陵谁唱与春风。"
        ]
    },
    {
        "id": 24924,
        "title": "送薛种游湖南",
        "author": "杜牧",
        "volume": "卷五百二十三",
        "paragraphs": [
            "贾傅松醪酒，秋来美更香。怜君片云思，一去绕潇湘。"
        ]
    },
    {
        "id": 24925,
        "title": "题寿安县甘棠馆御沟",
        "author": "杜牧",
        "volume": "卷五百二十三",
        "paragraphs": [
            "一渠东注芳华苑，苑锁池塘百岁空。",
            "水殿半倾蟾口涩，为谁流下蓼花中。"
        ]
    },
    {
        "id": 24926,
        "title": "汴河怀古",
        "author": "杜牧",
        "volume": "卷五百二十三",
        "paragraphs": [
            "锦缆龙舟隋炀帝，平台复道汉梁王。",
            "游人闲起前朝念，折柳孤吟断杀肠。"
        ]
    },
    {
        "id": 24927,
        "title": "汴河阻冻",
        "author": "杜牧",
        "volume": "卷五百二十三",
        "paragraphs": [
            "千里长河初冻时，玉珂瑶佩响参差。",
            "浮生却似冰底水，日夜东流人不知。"
        ]
    },
    {
        "id": 24928,
        "title": "酬张祜处士见寄长句四韵",
        "author": "杜牧",
        "volume": "卷五百二十三",
        "paragraphs": [
            "七子论诗谁似公，曹刘须在指挥中。荐衡昔日知文举，",
            "可怜故国三千里，虚唱歌词满六宫。"
        ]
    },
    {
        "id": 24929,
        "title": "寄宣州郑谏议",
        "author": "杜牧",
        "volume": "卷五百二十三",
        "paragraphs": [
            "大夫官重醉江东，潇洒名儒振古风。文石陛前辞圣主。",
            "碧云天外作冥鸿。五言宁谢颜光禄，百岁须齐卫武公。",
            "再拜宜同丈人行，过庭交分有无同。"
        ]
    },
    {
        "id": 24930,
        "title": "题元处士高亭",
        "author": "杜牧",
        "volume": "卷五百二十三",
        "paragraphs": [
            "水接西江天外声，小斋松影拂云平。",
            "何人教我吹长笛，与倚春风弄月明。"
        ]
    },
    {
        "id": 24931,
        "title": "郑瓘协律",
        "author": "杜牧",
        "volume": "卷五百二十三",
        "paragraphs": [
            "广文遗韵留樗散，鸡犬图书共一船。",
            "自说江湖不归事，阻风中酒过年年。"
        ]
    },
    {
        "id": 24932,
        "title": "和野人殷潜之题筹笔驿十四韵",
        "author": "杜牧",
        "volume": "卷五百二十三",
        "paragraphs": [
            "三吴裂婺女，九锡狱孤儿。霸主业未半，本朝心是谁。",
            "永安宫受诏，筹笔驿沉思。画地乾坤在，濡毫胜负知。",
            "艰难同草创，得失计毫厘。寂默经千虑，分明浑一期。",
            "川流萦智思，山耸助扶持。慷慨匡时略，从容问罪师。",
            "褒中秋鼓角，渭曲晚旌旗。仗义悬无敌，鸣攻故有辞。",
            "若非天夺去，岂复虑能支。子夜星才落，鸿毛鼎便移。",
            "邮亭世自换，白日事长垂。何处躬耕者，犹题殄瘁诗。"
        ]
    },
    {
        "id": 24933,
        "title": "重题绝句一首",
        "author": "杜牧",
        "volume": "卷五百二十三",
        "paragraphs": [
            "邮亭寄人世，人世寄邮亭。何如自筹度，鸿路有冥冥。"
        ]
    },
    {
        "id": 24934,
        "title": "送陆洿郎中弃官东归",
        "author": "杜牧",
        "volume": "卷五百二十三",
        "paragraphs": [
            "少微星动照春云，魏阙衡门路自分。",
            "倏去忽来应有意，世间尘土谩疑君。"
        ]
    },
    {
        "id": 24935,
        "title": "寄瑉笛与宇文舍人",
        "author": "杜牧",
        "volume": "卷五百二十三",
        "paragraphs": [
            "调高银字声还侧，物比柯亭韵校奇。",
            "寄与玉人天上去，桓将军见不教吹。"
        ]
    },
    {
        "id": 24936,
        "title": "寄内兄和州崔员外十二韵",
        "author": "杜牧",
        "volume": "卷五百二十三",
        "paragraphs": [
            "历阳崔太守，何日不含情。恩义同钟李，埙篪实弟兄。",
            "光尘能混合，擘画最分明。台阁仁贤誉，闺门孝友声。",
            "西方像教毁，南海绣衣行。金橐宁回顾，珠簟肯一枨。",
            "只宜裁密诏，何自取专城。进退无非道，徊翔必有名。",
            "好风初婉软，离思苦萦盈。金马旧游贵，桐庐春水生。",
            "雨侵寒牖梦，梅引冻醪倾。共祝中兴主，高歌唱太平。"
        ]
    },
    {
        "id": 24937,
        "title": "遣兴",
        "author": "杜牧",
        "volume": "卷五百二十三",
        "paragraphs": [
            "镜弄白髭须，如何作老夫。浮生长勿勿，儿小且呜呜。",
            "忍过事堪喜，泰来忧胜无。治平心径熟，不遣有穷途。"
        ]
    },
    {
        "id": 24938,
        "title": "早秋",
        "author": "杜牧",
        "volume": "卷五百二十三",
        "paragraphs": [
            "疏雨洗空旷，秋标惊意新。大热去酷吏，清风来故人。",
            "尊酒酌未酌，晚花嚬不嚬。铢秤与缕雪，谁觉老陈陈。"
        ]
    },
    {
        "id": 24939,
        "title": "秋思",
        "author": "杜牧",
        "volume": "卷五百二十三",
        "paragraphs": [
            "热去解钳釱，飘萧秋半时。微雨池塘见，好风襟袖知。",
            "发短梳未足，枕凉闲且欹。平生分过此，何事不参差。"
        ]
    },
    {
        "id": 24940,
        "title": "途中一绝",
        "author": "杜牧",
        "volume": "卷五百二十三",
        "paragraphs": [
            "镜中丝发悲来惯，衣上尘痕拂渐难。",
            "惆怅江湖钓竿手，却遮西日向长安。"
        ]
    },
    {
        "id": 24941,
        "title": "春尽途中",
        "author": "杜牧",
        "volume": "卷五百二十三",
        "paragraphs": [
            "田园不事来游宦，故国谁教尔别离。",
            "独倚关亭还把酒，一年春尽送春诗。"
        ]
    },
    {
        "id": 24942,
        "title": "题村舍",
        "author": "杜牧",
        "volume": "卷五百二十三",
        "paragraphs": [
            "三树稚桑春未到，扶床乳女午啼饥。",
            "潜销暗铄归何处，万指侯家自不知。"
        ]
    },
    {
        "id": 24943,
        "title": "代人寄远六言二首",
        "author": "杜牧",
        "volume": "卷五百二十三",
        "paragraphs": [
            "河桥酒旆风软，候馆梅花雪娇。",
            "宛陵楼上瞪目，我郎何处情饶。",
            "绣领任垂蓬髻，丁香闲结春梢。",
            "剩肯新年归否，江南绿草迢迢。"
        ]
    },
    {
        "id": 24944,
        "title": "闺情",
        "author": "杜牧",
        "volume": "卷五百二十三",
        "paragraphs": [
            "娟娟却月眉，新鬓学鸦飞。暗砌匀檀粉，晴窗画夹衣。",
            "袖红垂寂寞，眉黛敛衣稀。还向长陵去，今宵归不归。"
        ]
    },
    {
        "id": 24945,
        "title": "旧游",
        "author": "杜牧",
        "volume": "卷五百二十三",
        "paragraphs": [
            "闲吟芍药诗，惆望久嚬眉。盼眄回眸远，纤衫整髻迟。",
            "重寻春昼梦，笑把浅花枝。小市长陵住，非郎谁得知。"
        ]
    },
    {
        "id": 24946,
        "title": "寄远",
        "author": "杜牧",
        "volume": "卷五百二十三",
        "paragraphs": [
            "只影随惊雁，单栖锁画笼。向春罗袖薄，谁念舞台风。"
        ]
    },
    {
        "id": 24947,
        "title": "帘",
        "author": "杜牧",
        "volume": "卷五百二十三",
        "paragraphs": [
            "徒云逢剪削，岂谓见偏装。凤节轻雕日，鸾花薄饰香。",
            "问屏何屈曲，怜帐解周防。下渍金阶露，斜分碧瓦霜。",
            "沉沉伴春梦，寂寂侍华堂。谁见昭阳殿，真珠十二行。"
        ]
    },
    {
        "id": 24948,
        "title": "寄题甘露寺北轩",
        "author": "杜牧",
        "volume": "卷五百二十三",
        "paragraphs": [
            "曾向蓬莱宫里行，北轩阑槛最留情。孤高堪弄桓伊笛，",
            "他年会著荷衣去，不向山僧说姓名。"
        ]
    },
    {
        "id": 24949,
        "title": "题青云馆",
        "author": "杜牧",
        "volume": "卷五百二十三",
        "paragraphs": [
            "虬蟠千仞剧羊肠，天府由来百二强。四皓有芝轻汉祖，",
            "深处会容高尚者，水苗三顷百株桑。"
        ]
    },
    {
        "id": 24950,
        "title": "正初奉酬歙州刺史邢群",
        "author": "杜牧",
        "volume": "卷五百二十三",
        "paragraphs": [
            "翠岩千尺倚溪斜，曾得严光作钓家。越嶂远分丁字水，",
            "一壑风烟阳羡里，解龟休去路非赊。"
        ]
    },
    {
        "id": 24951,
        "title": "江上偶见绝句",
        "author": "杜牧",
        "volume": "卷五百二十三",
        "paragraphs": [
            "楚江寒食橘花时，野渡临风驻彩旗。",
            "草色连云人去住，水纹如縠燕差池。"
        ]
    },
    {
        "id": 24952,
        "title": "题木兰庙",
        "author": "杜牧",
        "volume": "卷五百二十三",
        "paragraphs": [
            "弯弓征战作男儿，梦里曾经与画眉。",
            "几度思归还把酒，拂云堆上祝明妃。"
        ]
    },
    {
        "id": 24953,
        "title": "入商山",
        "author": "杜牧",
        "volume": "卷五百二十三",
        "paragraphs": [
            "早入商山百里云，蓝溪桥下水声分。",
            "流水旧声人旧耳，此回呜咽不堪闻。"
        ]
    },
    {
        "id": 24954,
        "title": "偶题",
        "author": "杜牧",
        "volume": "卷五百二十三",
        "paragraphs": [
            "甘罗昔作秦丞相，子政曾为汉辇郎。",
            "千载更逢王侍读，当时还道有文章。"
        ]
    },
    {
        "id": 24955,
        "title": "送卢秀才一绝",
        "author": "杜牧",
        "volume": "卷五百二十三",
        "paragraphs": [
            "春濑与烟远，送君孤棹开。潺湲如不改，愁更钓鱼来。"
        ]
    },
    {
        "id": 24956,
        "title": "醉题",
        "author": "杜牧",
        "volume": "卷五百二十三",
        "paragraphs": [
            "金镊洗霜鬓，银觥敌露桃。醉头扶不起，三丈日还高。"
        ]
    },
    {
        "id": 24957,
        "title": "题商山四皓庙一绝",
        "author": "杜牧",
        "volume": "卷五百二十三",
        "paragraphs": [
            "吕氏强梁嗣子柔，我于天性岂恩雠。",
            "南军不袒左边袖，四老安刘是灭刘。"
        ]
    },
    {
        "id": 24958,
        "title": "送隐者一绝",
        "author": "杜牧",
        "volume": "卷五百二十三",
        "paragraphs": [
            "无媒径路草萧萧，自古云林远市朝。",
            "公道世间唯白发，贵人头上不曾饶。"
        ]
    },
    {
        "id": 24959,
        "title": "题张处士山庄一绝",
        "author": "杜牧",
        "volume": "卷五百二十三",
        "paragraphs": [
            "好鸟疑敲磬，风蝉认轧筝。修篁与嘉树，偏倚半岩生。"
        ]
    },
    {
        "id": 24960,
        "title": "有怀重送斛斯判官",
        "author": "杜牧",
        "volume": "卷五百二十三",
        "paragraphs": [
            "苍苍烟月满川亭，我有劳歌一为听。",
            "将取离魂随白骑，三台星里拜文星。"
        ]
    },
    {
        "id": 24961,
        "title": "赠别二首",
        "author": "杜牧",
        "volume": "卷五百二十三",
        "paragraphs": [
            "娉娉褭褭十三余，豆蔻梢头二月初。",
            "春风十里扬州路，卷上珠帘总不如。",
            "多情却似总无情，唯觉尊前笑不成。",
            "蜡烛有心还惜别，替人垂泪到天明。"
        ]
    },
    {
        "id": 24962,
        "title": "寄远",
        "author": "杜牧",
        "volume": "卷五百二十三",
        "paragraphs": [
            "前山极远碧云合，清夜一声白雪微。",
            "欲寄相思千里月，溪边残照雨霏霏。"
        ]
    },
    {
        "id": 24963,
        "title": "少年行",
        "author": "杜牧",
        "volume": "卷五百二十三",
        "paragraphs": [
            "官为骏马监，职帅羽林儿。两绶藏不见，落花何处期。",
            "猎敲白玉镫，怒袖紫金锤。田窦长留醉，苏辛曲让岐。",
            "豪持出塞节，笑别远山眉。捷报云台贺，公卿拜夀卮。"
        ]
    },
    {
        "id": 24964,
        "title": "盆池",
        "author": "杜牧",
        "volume": "卷五百二十三",
        "paragraphs": [
            "凿破苍苔地，偷他一片天。白云生镜里，明月落阶前。"
        ]
    },
    {
        "id": 24965,
        "title": "有寄",
        "author": "杜牧",
        "volume": "卷五百二十三",
        "paragraphs": [
            "云阔烟深树，江澄水浴秋。美人何处在，明月万山头。"
        ]
    }
]