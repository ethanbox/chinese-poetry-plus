[
    {
        "id": 262,
        "title": "黄台瓜辞",
        "author": "李贤",
        "volume": "卷六",
        "paragraphs": [
            "种瓜黄台下，瓜熟子离离。一摘使瓜好，再摘使瓜稀。",
            "三摘犹自可，摘绝抱蔓归。"
        ]
    },
    {
        "id": 263,
        "title": "奉和同太子监守违恋",
        "author": "李元嘉",
        "volume": "卷六",
        "paragraphs": [
            "干象开层构，离明启少阳。卜征从献吉，守器属元良。",
            "逖矣凌周诵，遥哉掩汉庄。好士倾南洛，多才盛北场。",
            "地分丹鹫岭，途间白云乡。储诚虔晓夕，宸爱积炎凉。",
            "珠璧连霄汉，万物仰重光。"
        ]
    },
    {
        "id": 264,
        "title": "奉和圣制过温汤",
        "author": "李贞",
        "volume": "卷六",
        "paragraphs": [
            "凤辇腾宸驾，骊籞次干游。坎德疏温液，山隈派暖流。",
            "寒氛空外拥，蒸气沼中浮。林凋帷影散，云敛盖阴收。",
            "霜郊畅玄览，参差落景遒。"
        ]
    },
    {
        "id": 265,
        "title": "石桥",
        "author": "李祎",
        "volume": "卷六",
        "paragraphs": [
            "别有经行所，迥跨重峦侧。粤因求瘼余，倏想寻真域。",
            "放情恣披拂，杖策聊□□。□□□□□，□□□□色。",
            "乱幡雾中见，雁塔云间识。薄烟幂远郊，遥峰没归翼。",
            "仙桥危石架，幽洞乘□□。□□□□□，□□□易测。",
            "二教无先后，一相平而直。冀兹捐俗心，永怀依妙力。"
        ]
    }
]