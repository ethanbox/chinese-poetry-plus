[
    {
        "id": 41440,
        "title": "山居",
        "author": "郑遨",
        "volume": "卷八百五十五",
        "paragraphs": [
            "闷见有人寻，移庵更入深。落花流涧水，明月照松林。",
            "醉劝头陀酒，闲教孺子吟。身同云外鹤，断得世尘侵。",
            "冥心栖太室，散发浸流泉。采柏时逢麝，看云忽见山。",
            "夏狂冲雨戏，春醉戴花眠。绝顶登云望，东都一点烟。",
            "不求朝野知，卧见岁华移。采药归侵夜，听松饭过时。",
            "荷竿寻水钓，背局上岩棋。祭庙人来说，中原正乱离。"
        ]
    },
    {
        "id": 41441,
        "title": "茶诗",
        "author": "郑遨",
        "volume": "卷八百五十五",
        "paragraphs": [
            "嫩芽香且灵，吾谓草中英。夜臼和烟捣，寒炉对雪烹。",
            "惟忧碧粉散，常见绿花生。最是堪珍重，能令睡思清。"
        ]
    },
    {
        "id": 41442,
        "title": "哭张道古",
        "author": "郑遨",
        "volume": "卷八百五十五",
        "paragraphs": [
            "曾陈章疏忤昭皇，扑落西南事可伤。岂使谏臣终屈辱，",
            "谁是后来修史者，言君力死正颓纲。"
        ]
    },
    {
        "id": 41443,
        "title": "富贵曲",
        "author": "郑遨",
        "volume": "卷八百五十五",
        "paragraphs": [
            "美人梳洗时，满头间珠翠。岂知两片云，戴却数乡税。"
        ]
    },
    {
        "id": 41444,
        "title": "伤农",
        "author": "郑遨",
        "volume": "卷八百五十五",
        "paragraphs": [
            "一粒红稻饭，几滴牛颔血。珊瑚枝下人，衔杯吐不歇。"
        ]
    },
    {
        "id": 41445,
        "title": "咏西施",
        "author": "郑遨",
        "volume": "卷八百五十五",
        "paragraphs": [
            "素面已云妖，更著花钿饰。脸横一寸波，浸破吴王国。"
        ]
    },
    {
        "id": 41446,
        "title": "思山咏",
        "author": "郑遨",
        "volume": "卷八百五十五",
        "paragraphs": [
            "因卖丹砂下白云，鹿裘惟惹九衢尘。",
            "不如将耳入山去，万是千非愁杀人。"
        ]
    },
    {
        "id": 41447,
        "title": "招友人游春",
        "author": "郑遨",
        "volume": "卷八百五十五",
        "paragraphs": [
            "难把长绳系日乌，芳时偷取醉工夫。",
            "任堆金璧磨星斗，买得花枝不老无。"
        ]
    },
    {
        "id": 41448,
        "title": "宿洞庭",
        "author": "郑遨",
        "volume": "卷八百五十五",
        "paragraphs": [
            "月到君山酒半醒，朗吟疑有水仙听。",
            "无人识我真闲事，赢得高秋看洞庭。"
        ]
    },
    {
        "id": 41449,
        "title": "题病僧寮",
        "author": "郑遨",
        "volume": "卷八百五十五",
        "paragraphs": [
            "佛前香印废晨烧，金锡当门照寂寥。",
            "童子不知师病困，报风吹折好芭蕉。"
        ]
    },
    {
        "id": 41450,
        "title": "题霍山秦尊师",
        "author": "郑遨",
        "volume": "卷八百五十五",
        "paragraphs": [
            "老鹤玄猿伴采芝，有时长叹独移时。",
            "翠娥红粉浑如剑，杀尽世人人不知。"
        ]
    },
    {
        "id": 41451,
        "title": "偶题",
        "author": "郑遨",
        "volume": "卷八百五十五",
        "paragraphs": [
            "似鹤如云一个身，不忧家国不忧贫。",
            "拟将枕上日高睡，卖与世间荣贵人。",
            "帆力劈开沧海浪，马蹄踏破乱山青。",
            "浮名浮利浓于酒，醉得人心死不醒。"
        ]
    },
    {
        "id": 41452,
        "title": "景福中作",
        "author": "郑遨",
        "volume": "卷八百五十五",
        "paragraphs": [
            "闷见戈鋋匝四溟，恨无奇策救生灵。",
            "如何饮酒得长醉，直到太平时节醒。"
        ]
    },
    {
        "id": 41453,
        "title": "题中条静观",
        "author": "郑遨",
        "volume": "卷八百五十五",
        "paragraphs": [
            "松顶留衣上玉霄，永传异迹在中条。",
            "不知揖遍诸仙否，欲请还丹问昨宵。"
        ]
    },
    {
        "id": 41454,
        "title": "送卧云道士",
        "author": "虞有贤",
        "volume": "卷八百五十五",
        "paragraphs": [
            "卧云道士来相辞，相辞倏忽何所之。紫阁春深烟霭霭，",
            "冥鸿一见伤弓翼，高飞辗转心无疑。满酌数杯酒，"
        ]
    },
    {
        "id": 41455,
        "title": "示守庚申众",
        "author": "程紫霄",
        "volume": "卷八百五十五",
        "paragraphs": [
            "不守庚申亦不疑，此心常与道相依。",
            "玉皇已自知行止，任汝三彭说是非。"
        ]
    },
    {
        "id": 41456,
        "title": "兰溪灵瑞观",
        "author": "舒道纪",
        "volume": "卷八百五十五",
        "paragraphs": [
            "澄心坐清境，虚白生林端。夜静笑声出，月明松影寒。",
            "绛霞封药灶，碧窦溅斋坛。海树几回老，先生棋未残。"
        ]
    },
    {
        "id": 41457,
        "title": "题赤松宫",
        "author": "舒道纪",
        "volume": "卷八百五十五",
        "paragraphs": [
            "松老赤松原，松间庙宛然。人皆有兄弟，谁得共神仙。",
            "双鹤冲天去，群羊化石眠。至今丹井水，香满北山边。"
        ]
    },
    {
        "id": 41458,
        "title": "参同契明镜图诀诗二首",
        "author": "彭晓",
        "volume": "卷八百五十五",
        "paragraphs": [
            "造化潜施迹莫穷，簇成真诀指蒙童。三篇秘列八环内，",
            "同人好道宜精究，究得长生路便通。",
            "至道希夷妙且深，烧丹先认大还心。日爻阴耦生真汞，",
            "两端指的铅金祖，莫向诸般取次寻。"
        ]
    },
    {
        "id": 41459,
        "title": "题柳公权书度人经后",
        "author": "鱼又玄",
        "volume": "卷八百五十五",
        "paragraphs": [
            "卧云道士来相辞，相辞倏忽何所之。紫阁当春凝烟霭，",
            "冥鸿复见伤弓翼，高飞辗转心无疑。满泻数杯酒，"
        ]
    }
]