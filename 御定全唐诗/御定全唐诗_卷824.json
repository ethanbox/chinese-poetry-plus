[
    {
        "id": 39808,
        "title": "短歌行",
        "author": "子兰",
        "volume": "卷八百二十四",
        "paragraphs": [
            "日月何忙忙，出没住不得。使我勇壮心，少年如顷刻。",
            "人生石火光，通时少于塞。四季倏往来，寒暑变为贼。",
            "偷人面上花，夺人头上黑。"
        ]
    },
    {
        "id": 39809,
        "title": "饮马长城窟",
        "author": "子兰",
        "volume": "卷八百二十四",
        "paragraphs": [
            "游客长城下，饮马长城窟。马嘶闻水腥，为浸征人骨。",
            "岂不是流泉，终不成潺湲。洗尽骨上土，不洗骨中冤。",
            "骨若比流水，四海有还魂。空流呜咽声，声中疑是言。"
        ]
    },
    {
        "id": 39810,
        "title": "夜直",
        "author": "子兰",
        "volume": "卷八百二十四",
        "paragraphs": [
            "大内隔重墙，多闻乐未央。灯明宫树色，茶煮禁泉香。",
            "凤辇通门静，鸡歌入漏长。宴荣陪御席，话密近龙章。",
            "吟步彤庭月，眠分玉署凉。欲黏朱绂重，频草白麻忙。",
            "笔力将群吏，人情在致唐。万方瞻仰处，晨夕面吾皇。"
        ]
    },
    {
        "id": 39811,
        "title": "赠行脚僧",
        "author": "子兰",
        "volume": "卷八百二十四",
        "paragraphs": [
            "世界曾行遍，全无行可修。炎凉三衲共，生死一身休。",
            "片断云随体，稀疏雪满头。此门无所著，不肯暂淹留。"
        ]
    },
    {
        "id": 39812,
        "title": "秋日思旧山",
        "author": "子兰",
        "volume": "卷八百二十四",
        "paragraphs": [
            "咸言上国繁华，岂谓帝城羁旅。十点五点残萤，",
            "欲去不去迟迟，未展平生所伫。"
        ]
    },
    {
        "id": 39813,
        "title": "寄干陵杨侍郎",
        "author": "子兰",
        "volume": "卷八百二十四",
        "paragraphs": [
            "冷落官资不畏贫，司曹且共内官分。步量野色成公案，",
            "碑寒树古神门上，管得无穷空白云。"
        ]
    },
    {
        "id": 39814,
        "title": "登楼忆友",
        "author": "子兰",
        "volume": "卷八百二十四",
        "paragraphs": [
            "物象远蒙蒙，周回极望中。带烟千井树，和磬一楼风。",
            "月色寒沈地，波声夜飏空。登临无限趣，恨不与君同。"
        ]
    },
    {
        "id": 39815,
        "title": "华严寺望樊川",
        "author": "子兰",
        "volume": "卷八百二十四",
        "paragraphs": [
            "万木叶初红，人家树色中。疏钟摇雨脚，秋水浸云容。",
            "雪碛回寒雁，村灯促夜舂。旧山归未得，生计欲何从。"
        ]
    },
    {
        "id": 39816,
        "title": "与道侣同于水陆寺会宿",
        "author": "子兰",
        "volume": "卷八百二十四",
        "paragraphs": [
            "论道穷心少有朋，此时清话昔年曾。柿凋红叶铺寒井，",
            "出门尽是劳生者，只此长闲几个能。"
        ]
    },
    {
        "id": 39817,
        "title": "城上吟",
        "author": "子兰",
        "volume": "卷八百二十四",
        "paragraphs": [
            "古冢密于草，新坟侵官道。城外无闲地，城中人又老。"
        ]
    },
    {
        "id": 39818,
        "title": "襄阳曲",
        "author": "子兰",
        "volume": "卷八百二十四",
        "paragraphs": [
            "为忆南游人，移家大堤住。千帆万帆来，尽过门前去。"
        ]
    },
    {
        "id": 39819,
        "title": "诫贪",
        "author": "子兰",
        "volume": "卷八百二十四",
        "paragraphs": [
            "多求待心足，未足旋倾覆。明知贪者心，求荣不求辱。"
        ]
    },
    {
        "id": 39820,
        "title": "蝉二首",
        "author": "子兰",
        "volume": "卷八百二十四",
        "paragraphs": [
            "独蝉初唱古槐枝，委曲悲凉断续迟。",
            "雨后忽闻谁最苦，异乡孤馆忆家时。",
            "衰柳蝉吟旁浊河，正当残日角声和。",
            "寻常不足少愁思，此际闻时愁更多。"
        ]
    },
    {
        "id": 39821,
        "title": "太平坊寻裴郎中故宅",
        "author": "子兰",
        "volume": "卷八百二十四",
        "paragraphs": [
            "不语凄凉无限情，荒阶行尽又重行。",
            "昔年住此何人在，满地槐花秋草生。"
        ]
    },
    {
        "id": 39822,
        "title": "登楼",
        "author": "子兰",
        "volume": "卷八百二十四",
        "paragraphs": [
            "边邑鸿声一例秋，大波平日绕山流。",
            "故人千里同明月，尽夕无言空倚楼。"
        ]
    },
    {
        "id": 39823,
        "title": "长安早秋",
        "author": "子兰",
        "volume": "卷八百二十四",
        "paragraphs": [
            "风舞槐花落御沟，终南山色入城秋。",
            "门门走马征兵急，公子笙歌醉玉楼。"
        ]
    },
    {
        "id": 39824,
        "title": "对雪",
        "author": "子兰",
        "volume": "卷八百二十四",
        "paragraphs": [
            "密密无声坠碧空，霏霏有韵舞微风。",
            "幽人吟望搜辞处，飘入窗来落砚中。"
        ]
    },
    {
        "id": 39825,
        "title": "鹦鹉",
        "author": "子兰",
        "volume": "卷八百二十四",
        "paragraphs": [
            "翠毛丹觜乍教时，终日无寥似忆归。",
            "近来偷解人言语，乱向金笼说是非。"
        ]
    },
    {
        "id": 39826,
        "title": "晚景",
        "author": "子兰",
        "volume": "卷八百二十四",
        "paragraphs": [
            "池荷衰飒菊芬芳，策杖吟诗上草堂。",
            "满目暮云风卷尽，郡楼寒角数声长。"
        ]
    },
    {
        "id": 39827,
        "title": "长安伤春",
        "author": "子兰",
        "volume": "卷八百二十四",
        "paragraphs": [
            "霜陨中春花半无，狂游恣饮尽凶徒。",
            "年年赏玩公卿辈，今委沟塍骨渐枯。"
        ]
    },
    {
        "id": 39828,
        "title": "河梁晚望二首",
        "author": "子兰",
        "volume": "卷八百二十四",
        "paragraphs": [
            "水势滔滔不可量，渔舟容易泛沧浪。",
            "连山翠霭笼沙溆，白鸟翩翩下夕阳。",
            "雨添一夜秋涛阔，极目茫茫似接天。",
            "不知龙物潜何处，鱼跃蛙鸣满槛前。"
        ]
    },
    {
        "id": 39829,
        "title": "悲长安",
        "author": "子兰",
        "volume": "卷八百二十四",
        "paragraphs": [
            "何事天时祸未回，生灵愁悴苦寒灰。",
            "岂知万顷繁华地，强半今为瓦砾堆。"
        ]
    },
    {
        "id": 39830,
        "title": "千叶石榴花",
        "author": "子兰",
        "volume": "卷八百二十四",
        "paragraphs": [
            "一朵花开千叶红，开时又不藉春风。",
            "若教移在香闺畔，定与佳人艳态同。"
        ]
    },
    {
        "id": 39831,
        "title": "观棋",
        "author": "子兰",
        "volume": "卷八百二十四",
        "paragraphs": [
            "拂局尽消时，能因长路迟。点头初得计，格手待无疑。",
            "寂默亲遗景，凝神入过思。共藏多少意，不语两相知。"
        ]
    }
]