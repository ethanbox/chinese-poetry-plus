[
    {
        "id": 38839,
        "title": "燕子楼三首",
        "author": "关盼盼",
        "volume": "卷八百零二",
        "paragraphs": [
            "楼上残灯伴晓霜，独眠人起合欢床。",
            "相思一夜情多少，地角天涯不是长。",
            "北邙松柏锁愁烟，燕子楼中思悄然。",
            "自埋剑履歌尘散，红袖香销一十年。",
            "适看鸿雁岳阳回，又睹玄禽逼社来。",
            "瑶瑟玉箫无意绪，任从蛛网任从灰。"
        ]
    },
    {
        "id": 38840,
        "title": "和白公诗",
        "author": "关盼盼",
        "volume": "卷八百零二",
        "paragraphs": [
            "自守空楼敛恨眉，形同春后牡丹枝。",
            "舍人不会人深意，讶道泉台不去随。"
        ]
    },
    {
        "id": 38841,
        "title": "句",
        "author": "关盼盼",
        "volume": "卷八百零二",
        "paragraphs": [
            "儿童不识冲天物，漫把青泥污雪毫。"
        ]
    },
    {
        "id": 38842,
        "title": "啰唝曲六首",
        "author": "刘采春",
        "volume": "卷八百零二",
        "paragraphs": [
            "不喜秦淮水，生憎江上船。载儿夫婿去，经岁又经年。",
            "借问东园柳，枯来得几年。自无枝叶分，莫恐太阳偏。",
            "莫作商人妇，金钗当卜钱。朝朝江口望，错认几人船。",
            "那年离别日，只道住桐庐。桐庐人不见，今得广州书。",
            "昨日胜今日，今年老去年。黄河清有日，白发黑无缘。",
            "昨日北风寒，牵船浦里安。潮来打缆断，摇橹始知难。"
        ]
    },
    {
        "id": 38843,
        "title": "寄欧阳詹",
        "author": "太原妓",
        "volume": "卷八百零二",
        "paragraphs": [
            "自从别后减容光，半是思郎半恨郎。",
            "欲识旧来云髻样，为奴开取缕金箱。"
        ]
    },
    {
        "id": 38844,
        "title": "续韦蟾句",
        "author": "武昌妓",
        "volume": "卷八百零二",
        "paragraphs": [
            "悲莫悲兮生别离，登山临水送将归。",
            "武昌无限新栽柳，不见杨花扑面飞。"
        ]
    },
    {
        "id": 38845,
        "title": "献李观察",
        "author": "舞柘枝女",
        "volume": "卷八百零二",
        "paragraphs": [
            "湘江舞罢忽成悲，便脱蛮靴出绛帷。",
            "谁是蔡邕琴酒客，魏公怀旧嫁文姬。"
        ]
    },
    {
        "id": 38846,
        "title": "赠卢夫人",
        "author": "常浩",
        "volume": "卷八百零二",
        "paragraphs": [
            "佳人惜颜色，恐逐芳菲歇。日暮出画堂，下阶拜新月。",
            "拜月如有词，傍人那得知。归来投玉枕，始觉泪痕垂。"
        ]
    },
    {
        "id": 38847,
        "title": "寄远",
        "author": "常浩",
        "volume": "卷八百零二",
        "paragraphs": [
            "年年二月时，十年期别期。春风不知信，轩盖独迟迟。",
            "今日无端卷珠箔，始见庭花复零落。人心一往不复归，",
            "却念容华非昔好，画眉犹自待君来。"
        ]
    },
    {
        "id": 38848,
        "title": "送武补阙",
        "author": "襄阳妓",
        "volume": "卷八百零二",
        "paragraphs": [
            "弄珠滩上欲销魂，独把离怀寄酒尊。",
            "无限烟花不留意，忍教芳草怨王孙。"
        ]
    },
    {
        "id": 38849,
        "title": "题孙棨诗后",
        "author": "王福娘",
        "volume": "卷八百零二",
        "paragraphs": [
            "苦把文章邀劝人，吟看好个语言新。",
            "虽然不及相如赋，也直黄金一二斤。"
        ]
    },
    {
        "id": 38850,
        "title": "问棨诗",
        "author": "王福娘",
        "volume": "卷八百零二",
        "paragraphs": [
            "日日悲伤未有图，懒将心事话凡夫。",
            "非同覆水应收得，只问仙郎有意无。"
        ]
    },
    {
        "id": 38851,
        "title": "谢棨",
        "author": "王福娘",
        "volume": "卷八百零二",
        "paragraphs": [
            "久赋恩情欲托身，已将心事再三陈。",
            "泥莲既没移栽分，今日分离莫恨人。"
        ]
    },
    {
        "id": 38852,
        "title": "答小子弟诗",
        "author": "杨莱儿",
        "volume": "卷八百零二",
        "paragraphs": [
            "黄口小儿口莫凭，逡巡看取第三名。",
            "孝廉持水添瓶子，莫向街头乱碗鸣。"
        ]
    },
    {
        "id": 38853,
        "title": "和赵光远题壁",
        "author": "杨莱儿",
        "volume": "卷八百零二",
        "paragraphs": [
            "长者车尘每到门，长卿非慕卓王孙。定知羽翼难随凤，",
            "多情多病年应促，早办名香为返魂。"
        ]
    },
    {
        "id": 38854,
        "title": "贻郑昌图",
        "author": "楚儿",
        "volume": "卷八百零二",
        "paragraphs": [
            "应是前生有宿冤，不期今世恶因缘。蛾眉欲碎巨灵掌，",
            "曲江昨日君相遇，当下遭他数十鞭。"
        ]
    },
    {
        "id": 38855,
        "title": "和李标",
        "author": "王苏苏",
        "volume": "卷八百零二",
        "paragraphs": [
            "怪得犬惊鸡乱飞，羸童瘦马老麻衣。",
            "阿谁乱引闲人到，留住青蚨热赶归。"
        ]
    },
    {
        "id": 38856,
        "title": "临终召客",
        "author": "颜令宾",
        "volume": "卷八百零二",
        "paragraphs": [
            "气余三五喘，花剩两三枝。话别一尊酒，相邀无后期。"
        ]
    },
    {
        "id": 38857,
        "title": "寄故人",
        "author": "张窈窕",
        "volume": "卷八百零二",
        "paragraphs": [
            "淡淡春风花落时，不堪愁望更相思。",
            "无金可买长门赋，有恨空吟团扇诗。"
        ]
    },
    {
        "id": 38858,
        "title": "上成都在事",
        "author": "张窈窕",
        "volume": "卷八百零二",
        "paragraphs": [
            "昨日卖衣裳，今日卖衣裳。衣裳浑卖尽，羞见嫁时箱。",
            "有卖愁仍缓，无时心转伤。故园有虏隔，何处事蚕桑。"
        ]
    },
    {
        "id": 38859,
        "title": "春思二首",
        "author": "张窈窕",
        "volume": "卷八百零二",
        "paragraphs": [
            "门前梅柳烂春辉，闭妾深闺绣舞衣。",
            "双燕不知肠欲断，衔泥故故傍人飞。",
            "井上梧桐是妾移，夜来花发最高枝。",
            "若教不向深闺种，春过门前争得知。"
        ]
    },
    {
        "id": 38860,
        "title": "西江行",
        "author": "张窈窕",
        "volume": "卷八百零二",
        "paragraphs": [
            "日下西塞山，南来洞庭客。晴空白鸟度，万里秋光碧。"
        ]
    },
    {
        "id": 38861,
        "title": "赠所思",
        "author": "张窈窕",
        "volume": "卷八百零二",
        "paragraphs": [
            "与君咫尺长离别，遣妾容华为谁说。",
            "夕望层城眼欲穿，晓临明镜肠堪绝。"
        ]
    },
    {
        "id": 38862,
        "title": "句",
        "author": "张窈窕",
        "volume": "卷八百零二",
        "paragraphs": [
            "满院花飞人不到，含情欲语燕双双。（《春情》，"
        ]
    },
    {
        "id": 38863,
        "title": "赠裴思谦",
        "author": "平康妓",
        "volume": "卷八百零二",
        "paragraphs": [
            "银釭斜背解明珰，小语偷声贺玉郎。",
            "从此不知兰麝贵，夜来新惹桂枝香。"
        ]
    },
    {
        "id": 38864,
        "title": "迷香洞",
        "author": "史凤",
        "volume": "卷八百零二",
        "paragraphs": [
            "洞口飞琼佩羽霓，香风飘拂使人迷。",
            "自从邂逅芙蓉帐，不数桃花流水溪。"
        ]
    },
    {
        "id": 38865,
        "title": "神鸡枕",
        "author": "史凤",
        "volume": "卷八百零二",
        "paragraphs": [
            "枕绘鸳鸯久与栖，新裁雾縠斗神鸡。",
            "与郎酣梦浑忘晓，鸡亦留连不肯啼。"
        ]
    },
    {
        "id": 38866,
        "title": "锁莲灯",
        "author": "史凤",
        "volume": "卷八百零二",
        "paragraphs": [
            "灯锁莲花花照罍，翠钿同醉楚台巍。",
            "残灰剔罢携纤手，也胜金莲送辙回。"
        ]
    },
    {
        "id": 38867,
        "title": "鲛红被",
        "author": "史凤",
        "volume": "卷八百零二",
        "paragraphs": [
            "肱被当年仅御寒，青楼惯染血猩纨。",
            "牙床舒卷鹓鸾共，正值窗櫺月一团。"
        ]
    },
    {
        "id": 38868,
        "title": "传香枕",
        "author": "史凤",
        "volume": "卷八百零二",
        "paragraphs": [
            "韩寿香从何处传，枕边芳馥恋婵娟。",
            "休疑粉黛加铤刃，玉女旃檀侍佛前。"
        ]
    },
    {
        "id": 38869,
        "title": "八分羊",
        "author": "史凤",
        "volume": "卷八百零二",
        "paragraphs": [
            "党家风味足肥羊，绮阁留人漫较量。",
            "万羊亦是男儿事，莫学狂夫取次尝。"
        ]
    },
    {
        "id": 38870,
        "title": "闭门羹",
        "author": "史凤",
        "volume": "卷八百零二",
        "paragraphs": [
            "一豆聊供游冶郎，去时忙唤锁仓琅。",
            "入门独慕相如侣，欲拨瑶琴弹凤凰。"
        ]
    },
    {
        "id": 38871,
        "title": "突厥三台",
        "author": "盛小丛",
        "volume": "卷八百零二",
        "paragraphs": [
            "雁门山上雁初飞，马邑阑中马正肥。",
            "日旰山西逢驿使，殷勤南北送征衣。"
        ]
    },
    {
        "id": 38872,
        "title": "云鬟",
        "author": "赵鸾鸾",
        "volume": "卷八百零二",
        "paragraphs": [
            "扰扰香云湿未干，鸦领蝉翼腻光寒。",
            "侧边斜插黄金凤，妆罢夫君带笑看。"
        ]
    },
    {
        "id": 38873,
        "title": "柳眉",
        "author": "赵鸾鸾",
        "volume": "卷八百零二",
        "paragraphs": [
            "弯弯柳叶愁边戏，湛湛菱花照处频。",
            "妩媚不烦螺子黛，春山画出自精神。"
        ]
    },
    {
        "id": 38874,
        "title": "檀口",
        "author": "赵鸾鸾",
        "volume": "卷八百零二",
        "paragraphs": [
            "衔杯微动樱桃颗，咳唾轻飘茉莉香。",
            "曾见白家樊素口，瓠犀颗颗缀榴芳。"
        ]
    },
    {
        "id": 38875,
        "title": "纤指",
        "author": "赵鸾鸾",
        "volume": "卷八百零二",
        "paragraphs": [
            "纤纤软玉削春葱，长在香罗翠袖中。",
            "昨日琵琶弦索上，分明满甲染猩红。"
        ]
    },
    {
        "id": 38876,
        "title": "酥乳",
        "author": "赵鸾鸾",
        "volume": "卷八百零二",
        "paragraphs": [
            "粉香汗湿瑶琴轸，春逗酥融绵雨膏。",
            "浴罢檀郎扪弄处，灵华凉沁紫葡萄。"
        ]
    },
    {
        "id": 38877,
        "title": "献陈陶处士",
        "author": "莲花妓",
        "volume": "卷八百零二",
        "paragraphs": [
            "莲花为号玉为腮，珍重尚书遣妾来。",
            "处士不生巫峡梦，虚劳神女下阳台。"
        ]
    },
    {
        "id": 38878,
        "title": "叙怀",
        "author": "徐月英",
        "volume": "卷八百零二",
        "paragraphs": [
            "为失三从泣泪频，此身何用处人伦。",
            "虽然日逐笙歌乐，长羡荆钗与布裙。"
        ]
    },
    {
        "id": 38879,
        "title": "送人",
        "author": "徐月英",
        "volume": "卷八百零二",
        "paragraphs": [
            "惆怅人间万事违，两人同去一人归。",
            "生憎平望亭前水，忍照鸳鸯相背飞。"
        ]
    },
    {
        "id": 38880,
        "title": "句",
        "author": "徐月英",
        "volume": "卷八百零二",
        "paragraphs": [
            "枕前泪与阶前雨，隔个窗儿滴到明。"
        ]
    },
    {
        "id": 38881,
        "title": "句",
        "author": "韩襄客",
        "volume": "卷八百零二",
        "paragraphs": [
            "连理枝前同设誓，丁香树下共论心。"
        ]
    }
]