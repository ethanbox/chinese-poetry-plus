[
    {
        "id": 41888,
        "title": "梦丹书",
        "author": "李亨",
        "volume": "卷八百六十八",
        "paragraphs": [
            "厥不云乎，惟其惟时。上天所保，福禄不亏。"
        ]
    },
    {
        "id": 41889,
        "title": "梦黄衣童子歌",
        "author": "李豫",
        "volume": "卷八百六十八",
        "paragraphs": [
            "中五之德方峨峨，胡胡呼呼何奈何。"
        ]
    },
    {
        "id": 41890,
        "title": "梦扬州乐妓和诗",
        "author": "刘禹锡",
        "volume": "卷八百六十八",
        "paragraphs": [
            "花作婵娟玉作妆，风流争似旧徐娘。",
            "夜深曲曲湾湾月，万里随君一寸肠。"
        ]
    },
    {
        "id": 41891,
        "title": "梦中美人歌",
        "author": "邢凤",
        "volume": "卷八百六十八",
        "paragraphs": [
            "长安少女踏春阳，何处春阳不断肠。",
            "舞袖弓弯浑忘却，罗衣空换九秋霜。"
        ]
    },
    {
        "id": 41892,
        "title": "梦中诗",
        "author": "石季武",
        "volume": "卷八百六十八",
        "paragraphs": [
            "耸辔排金阙，乘轩上汉槎。浮名何足恋，高举入烟霞。"
        ]
    },
    {
        "id": 41893,
        "title": "葬西施挽歌",
        "author": "王炎",
        "volume": "卷八百六十八",
        "paragraphs": [
            "西望吴王国，云书凤字牌。连江起珠帐，择地葬金钗。",
            "满地红心草，三层碧玉阶。春风无处所，凄恨不胜怀。"
        ]
    },
    {
        "id": 41894,
        "title": "秦梦诗三首：挽公主",
        "author": "沈亚之",
        "volume": "卷八百六十八",
        "paragraphs": [
            "泣葬一枝红，生同死不同。金钿坠芳草，香绣满春风。",
            "旧日闻箫处，高楼当月中。梨花寒食夜，深闭翠微宫。"
        ]
    },
    {
        "id": 41895,
        "title": "秦梦诗三首：别穆公",
        "author": "沈亚之",
        "volume": "卷八百六十八",
        "paragraphs": [
            "击髆舞，恨满烟光无处所。泪如雨，欲拟著辞不成语。",
            "金凤衔红旧绣衣，几度宫中同看舞。人间春日正欢乐，"
        ]
    },
    {
        "id": 41896,
        "title": "秦梦诗三首：题宫门",
        "author": "沈亚之",
        "volume": "卷八百六十八",
        "paragraphs": [
            "君王多感放东归，从此秦宫不复期。",
            "春景似伤秦丧主，落花如雨泪燕脂。"
        ]
    },
    {
        "id": 41897,
        "title": "梦中诗",
        "author": "卢献卿",
        "volume": "卷八百六十八",
        "paragraphs": [
            "卜筑郊原古，青山无四邻。扶疏绕屋树，寂寞独归人。"
        ]
    },
    {
        "id": 41898,
        "title": "梦为吴泰伯作胜儿歌",
        "author": "刘景复",
        "volume": "卷八百六十八",
        "paragraphs": [
            "繁弦已停杂吹歇，胜儿调弄逻娑拨。四弦拢撚三五声，",
            "小弦切切怨飔飔，鬼哭神悲秋窸窣。倒腕斜挑掣流电，",
            "我闻天宝十年前，凉州未作西戎窟。麻衣右衽皆汉民，",
            "玄宗未到万里桥，东洛西京一时没。汉土民皆没为虏，",
            "国门之西八九镇，高城深垒闭闲卒。河湟咫尺不能收，",
            "胜儿若向边塞弹，征人泪血应阑干。"
        ]
    },
    {
        "id": 41899,
        "title": "梦中辞",
        "author": "郭仁表",
        "volume": "卷八百六十八",
        "paragraphs": [
            "飘风暴雨可思惟，鹤望巢门敛翅飞。吾道之宗正可依，"
        ]
    },
    {
        "id": 41900,
        "title": "梦崔嘏妻诗",
        "author": "国邵南",
        "volume": "卷八百六十八",
        "paragraphs": [
            "莫以真留妾，从他理管弦。容华难久驻，知得几多年。"
        ]
    },
    {
        "id": 41901,
        "title": "梦白衣妇人歌词",
        "author": "卢绛",
        "volume": "卷八百六十八",
        "paragraphs": [
            "玉京人去秋萧索，画簷鹊起梧桐落。欹枕悄无言，",
            "清风明月夜深时，箕帚卢郎恨已迟。",
            "他日孟家坡上约，再来相见是佳期。"
        ]
    },
    {
        "id": 41902,
        "title": "梦舜抚琴歌",
        "author": "张生",
        "volume": "卷八百六十八",
        "paragraphs": [
            "南风熏熏兮草芊芊，妙有之音兮归清弦。",
            "荡荡之教兮由自然，熙熙之化兮吾道全，熏熏兮思何传。"
        ]
    },
    {
        "id": 41903,
        "title": "梦康仙示诗",
        "author": "漳郡守",
        "volume": "卷八百六十八",
        "paragraphs": [
            "卖药因循未得还，却因耽酒到人间。",
            "有心只恋琵琶阪，无意更登山上山。"
        ]
    },
    {
        "id": 41904,
        "title": "梦中歌",
        "author": "白氏",
        "volume": "卷八百六十八",
        "paragraphs": [
            "今夕何夕，存耶没耶？良人去兮天之涯，"
        ]
    },
    {
        "id": 41905,
        "title": "梦中歌",
        "author": "张生妻",
        "volume": "卷八百六十八",
        "paragraphs": [
            "叹衰草，络纬声切切。良人一去不复还，",
            "劝君酒，君莫辞。落花徒绕枝，流水无返期。",
            "莫恃少年时，少年能几时。",
            "怨空闺，秋日亦难暮。夫婿断音书，遥天雁空度。",
            "切切夕风急，露滋庭草湿。良人去不回，焉知掩闺泣。",
            "萤火穿白杨，悲风入荒草。疑是梦中游，愁迷故园道。",
            "花前始相见，花下又相送。何必言梦中，人生尽如梦。"
        ]
    },
    {
        "id": 41906,
        "title": "梦王尚书口授吟",
        "author": "张氏女",
        "volume": "卷八百六十八",
        "paragraphs": [
            "鬟梳闹扫学宫妆，独立闲庭纳夜凉。",
            "手把玉簪敲砌竹，清歌一曲月如霜。"
        ]
    },
    {
        "id": 41907,
        "title": "歌",
        "author": "病狂人",
        "volume": "卷八百六十八",
        "paragraphs": [
            "踏阳春，人间三月雨和尘。阳春踏，秋风起，",
            "五灵华，晓玲珑，天府由来汝府中。惆怅此情言不尽，"
        ]
    },
    {
        "id": 41908,
        "title": "题禅窟兰若",
        "author": "陈季卿",
        "volume": "卷八百六十八",
        "paragraphs": [
            "霜钟鸣时夕风急，乱鸦又望寒林集。",
            "此时辍棹悲且吟，独向莲华一峰立。"
        ]
    },
    {
        "id": 41909,
        "title": "题潼关普通院门",
        "author": "陈季卿",
        "volume": "卷八百六十八",
        "paragraphs": [
            "度关悲失志，万绪乱心机。下阪马无力，扫门尘满衣。",
            "计谋多不就，心口自相违。已作羞归计，还胜羞不归。"
        ]
    },
    {
        "id": 41910,
        "title": "江亭晚望题书斋",
        "author": "陈季卿",
        "volume": "卷八百六十八",
        "paragraphs": [
            "立向江亭满目愁，十年前事信悠悠。田园已逐浮云散，",
            "不缘齿发未迟暮，吟对远山堪白头。"
        ]
    },
    {
        "id": 41911,
        "title": "别妻",
        "author": "陈季卿",
        "volume": "卷八百六十八",
        "paragraphs": [
            "月斜寒露白，此夕去留心。酒至添愁饮，诗成和泪吟。",
            "离歌凄凤管，别鹤怨瑶琴。明夜相思处，秋风吹半衾。"
        ]
    },
    {
        "id": 41912,
        "title": "别兄弟",
        "author": "陈季卿",
        "volume": "卷八百六十八",
        "paragraphs": [
            "谋身非不早，其奈命来迟。旧友皆霄汉，此身犹路岐。",
            "北风微雪后，晚景有云时。惆怅清江上，区区趁试期。"
        ]
    },
    {
        "id": 41913,
        "title": "梦中句",
        "author": "周延翰",
        "volume": "卷八百六十八",
        "paragraphs": [
            "紫髯之伴有丹砂。"
        ]
    },
    {
        "id": 41914,
        "title": "梦中和句",
        "author": "任玠",
        "volume": "卷八百六十八",
        "paragraphs": [
            "故国路遥归去来，春风天远望不尽。"
        ]
    },
    {
        "id": 41915,
        "title": "梦中语",
        "author": "杜牧",
        "volume": "卷八百六十八",
        "paragraphs": [
            "辞春不及秋，昆脚与皆头。"
        ]
    },
    {
        "id": 41916,
        "title": "梦中诗",
        "author": "胥偃",
        "volume": "卷八百六十八",
        "paragraphs": [
            "昔作树头花，今为冢中骨。"
        ]
    },
    {
        "id": 41917,
        "title": "梦中语",
        "author": "曾崇范妻",
        "volume": "卷八百六十八",
        "paragraphs": [
            "田头有鹿迹，由尾著日炙。"
        ]
    },
    {
        "id": 41918,
        "title": "纪梦句",
        "author": "张孜",
        "volume": "卷八百六十八",
        "paragraphs": [
            "上天知我忆其人，使向人间梦中见。"
        ]
    }
]