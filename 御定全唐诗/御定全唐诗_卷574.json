[
    {
        "id": 28218,
        "title": "送饶州张使君",
        "author": "贾岛",
        "volume": "卷五百七十四",
        "paragraphs": [
            "终南云雨连城阙，去路西江白浪头。滁上郡斋离昨日，",
            "借问泊帆干谒者，谁人曾听峡猿愁。"
        ]
    },
    {
        "id": 28219,
        "title": "观冬设上东川杨尚书",
        "author": "贾岛",
        "volume": "卷五百七十四",
        "paragraphs": [
            "匏革奏冬非独乐，军城未晓启重门。何时却入三台贵，",
            "逐迁属吏随宾列，拨棹扁舟不忘恩。"
        ]
    },
    {
        "id": 28220,
        "title": "巴兴作",
        "author": "贾岛",
        "volume": "卷五百七十四",
        "paragraphs": [
            "三年未省闻鸿叫，九月何曾见草枯。寒暑气均思白社，",
            "乡味朔山林果别，北归期挂海帆孤。"
        ]
    },
    {
        "id": 28221,
        "title": "早蝉",
        "author": "贾岛",
        "volume": "卷五百七十四",
        "paragraphs": [
            "早蝉孤抱芳槐叶，噪向残阳意度秋。也任一声催我老，",
            "若问此心嗟叹否，天人不可怨而尤。"
        ]
    },
    {
        "id": 28222,
        "title": "投元郎中",
        "author": "贾岛",
        "volume": "卷五百七十四",
        "paragraphs": [
            "心在潇湘归未期，卷中多是得名诗。高台聊望清秋色，",
            "旧文去岁曾将献，蒙与人来说始知。"
        ]
    },
    {
        "id": 28223,
        "title": "阮籍啸台",
        "author": "贾岛",
        "volume": "卷五百七十四",
        "paragraphs": [
            "如闻长啸春风里，荆棘丛边访旧踪。",
            "地接苏门山近远，荒台突兀抵高峰。"
        ]
    },
    {
        "id": 28224,
        "title": "滕校书使院小池",
        "author": "贾岛",
        "volume": "卷五百七十四",
        "paragraphs": [
            "小池谁见凿时初，走水南来十里余。",
            "楼上日斜吹暮角，院中人出锁游鱼。"
        ]
    },
    {
        "id": 28225,
        "title": "送陕府王建司马",
        "author": "贾岛",
        "volume": "卷五百七十四",
        "paragraphs": [
            "司马虽然听晓钟，尚犹高枕恣疏慵。请诗僧过三门水，",
            "杜陵惆怅临相饯，未寝月前多屐踪。"
        ]
    },
    {
        "id": 28226,
        "title": "上谷旅夜",
        "author": "贾岛",
        "volume": "卷五百七十四",
        "paragraphs": [
            "世难那堪恨旅游，龙钟更是对穷秋。故园千里数行泪，",
            "此心不向常人说，倚识平津万户侯。"
        ]
    },
    {
        "id": 28227,
        "title": "寄无得头陀",
        "author": "贾岛",
        "volume": "卷五百七十四",
        "paragraphs": [
            "夏腊今应三十余，不离树下冢间居。貌堪良匠抽毫写，",
            "白衣只在青门里，心每相亲迹且疏。"
        ]
    },
    {
        "id": 28228,
        "title": "崔卿池上双白鹭",
        "author": "贾岛",
        "volume": "卷五百七十四",
        "paragraphs": [
            "鹭雏相逐出深笼，顶各有丝茎数同。洒石多霜移足冷，",
            "见此池潭卿自凿，清泠太液底潜通。"
        ]
    },
    {
        "id": 28229,
        "title": "送胡道士",
        "author": "贾岛",
        "volume": "卷五百七十四",
        "paragraphs": [
            "短褐身披满渍苔，灵溪深处观门开。却从城里移琴去，",
            "丹梯愿逐真人上，日夕归心白发催。"
        ]
    },
    {
        "id": 28230,
        "title": "寄韩潮州愈",
        "author": "贾岛",
        "volume": "卷五百七十四",
        "paragraphs": [
            "此心曾与木兰舟，直到天南潮水头。隔岭篇章来华岳，",
            "一夕瘴烟风卷尽，月明初上浪西楼。"
        ]
    },
    {
        "id": 28231,
        "title": "酬张籍王建",
        "author": "贾岛",
        "volume": "卷五百七十四",
        "paragraphs": [
            "疏林荒宅古坡前，久住还因太守怜。渐老更思深处隐，",
            "身是龙钟应是分，水曹芸阁枉来篇。"
        ]
    },
    {
        "id": 28232,
        "title": "逢博陵故人彭兵曹",
        "author": "贾岛",
        "volume": "卷五百七十四",
        "paragraphs": [
            "曲阳分散会京华，见说三年住海涯。别后解餐蓬蔂子，",
            "蹋雪携琴相就宿，夜深开户斗牛斜。"
        ]
    },
    {
        "id": 28233,
        "title": "赠牛山人",
        "author": "贾岛",
        "volume": "卷五百七十四",
        "paragraphs": [
            "二十年中饵茯苓，致书半是老君经。东都旧住商人宅，",
            "古来隐者多能卜，欲就先生问丙丁。"
        ]
    },
    {
        "id": 28234,
        "title": "送于中丞使回纥册立",
        "author": "贾岛",
        "volume": "卷五百七十四",
        "paragraphs": [
            "君立天骄发使车，册文字字著金书。渐通青冢乡山尽，",
            "旌旗来往几多日，应向途中见岁除。"
        ]
    },
    {
        "id": 28235,
        "title": "送刘侍御重使江西",
        "author": "贾岛",
        "volume": "卷五百七十四",
        "paragraphs": [
            "时当苦热远行人，石壁飞泉溅马身。又到钟陵知务大，",
            "前者已闻廉使荐，兼言有画静边尘。"
        ]
    },
    {
        "id": 28236,
        "title": "赠圆上人",
        "author": "贾岛",
        "volume": "卷五百七十四",
        "paragraphs": [
            "诵经千纸得为僧，麈尾持行不拂蝇。古塔月高闻咒水，",
            "且说近来心里事，仇雠相对似亲朋。"
        ]
    },
    {
        "id": 28237,
        "title": "处州李使君改任遂州因寄赠",
        "author": "贾岛",
        "volume": "卷五百七十四",
        "paragraphs": [
            "庭树几株阴入户，主人何在客闻蝉。钥开原上高楼锁，",
            "仙都山水谁能忆，西去风涛书满船。"
        ]
    },
    {
        "id": 28238,
        "title": "酬慈恩寺文郁上人",
        "author": "贾岛",
        "volume": "卷五百七十四",
        "paragraphs": [
            "袈裟影入禁池清，犹忆乡山近赤城。篱落罅间寒蟹过，",
            "闻说又寻南岳去，无端诗思忽然生。"
        ]
    },
    {
        "id": 28239,
        "title": "访鉴玄师侄",
        "author": "贾岛",
        "volume": "卷五百七十四",
        "paragraphs": [
            "维摩青石讲初休，缘访亲宗到普州。",
            "我有军持凭弟子，岳阳溪里汲寒流。"
        ]
    },
    {
        "id": 28240,
        "title": "夜坐",
        "author": "贾岛",
        "volume": "卷五百七十四",
        "paragraphs": [
            "蟋蟀渐多秋不浅，蟾蜍已没夜应深。",
            "三更两鬓几枝雪，一念双峰四祖心。"
        ]
    },
    {
        "id": 28241,
        "title": "送别",
        "author": "贾岛",
        "volume": "卷五百七十四",
        "paragraphs": [
            "门外便伸千里别，无车不得到河梁。",
            "高楼直上百余尺，今日为君南望长。"
        ]
    },
    {
        "id": 28242,
        "title": "闻蝉感怀",
        "author": "贾岛",
        "volume": "卷五百七十四",
        "paragraphs": [
            "新蝉忽发最高枝，不觉立听无限时。",
            "正遇友人来告别，一心分作两般悲。"
        ]
    },
    {
        "id": 28243,
        "title": "夏夜上谷宿开元寺",
        "author": "贾岛",
        "volume": "卷五百七十四",
        "paragraphs": [
            "诗成一夜月中题，便卧松风到曙鸡。",
            "带月时闻山鸟语，郡城知近武陵溪。"
        ]
    },
    {
        "id": 28244,
        "title": "送于总持归京",
        "author": "贾岛",
        "volume": "卷五百七十四",
        "paragraphs": [
            "出家初隶何方寺，上国西明御水东。",
            "却见旧房阶下树，别来二十一春风。"
        ]
    },
    {
        "id": 28245,
        "title": "崔卿池上鹤",
        "author": "贾岛",
        "volume": "卷五百七十四",
        "paragraphs": [
            "月中时叫叶纷纷，不异洞庭霜夜闻。",
            "翎羽如今从放长，犹能飞起向孤云。"
        ]
    },
    {
        "id": 28246,
        "title": "登田中丞高亭",
        "author": "贾岛",
        "volume": "卷五百七十四",
        "paragraphs": [
            "高亭林表迥嵯峨，独坐秋宵不寝多。",
            "玉兔玉人歌里出，白云难似莫相和。"
        ]
    },
    {
        "id": 28247,
        "title": "友人婚杨氏催妆",
        "author": "贾岛",
        "volume": "卷五百七十四",
        "paragraphs": [
            "不知今夕是何夕，催促阳台近镜台。",
            "谁道芙蓉水中种，青铜镜里一枝开。"
        ]
    },
    {
        "id": 28248,
        "title": "酬朱侍御望月见寄",
        "author": "贾岛",
        "volume": "卷五百七十四",
        "paragraphs": [
            "他寝此时吾不寝，近秋三五日逢晴。",
            "相思唯有霜台月，望尽孤光见却生。"
        ]
    },
    {
        "id": 28249,
        "title": "题韦云叟草堂",
        "author": "贾岛",
        "volume": "卷五百七十四",
        "paragraphs": [
            "新起此堂开北窗，当窗山隔一重江。",
            "白茅草苫重重密，爱此秋天夜雨淙。"
        ]
    },
    {
        "id": 28250,
        "title": "和韩吏部泛南溪",
        "author": "贾岛",
        "volume": "卷五百七十四",
        "paragraphs": [
            "溪里晚从池岸出，石泉秋急夜深闻。",
            "木兰船共山人上，月映渡头零落云。"
        ]
    },
    {
        "id": 28251,
        "title": "方镜",
        "author": "贾岛",
        "volume": "卷五百七十四",
        "paragraphs": [
            "背如刀截机头锦，面似升量涧底泉。",
            "铜雀台南秋日后，照来照去已三年。"
        ]
    },
    {
        "id": 28252,
        "title": "酬姚合",
        "author": "贾岛",
        "volume": "卷五百七十四",
        "paragraphs": [
            "黍穗豆苗侵古道，晴原午后早秋时。",
            "故人相忆僧来说，杨柳无风蝉满枝。"
        ]
    },
    {
        "id": 28253,
        "title": "送灵应上人",
        "author": "贾岛",
        "volume": "卷五百七十四",
        "paragraphs": [
            "遍参尊宿游方久，名岳奇峰问此公。",
            "五月半间看瀑布，青城山里白云中。"
        ]
    },
    {
        "id": 28254,
        "title": "赠丘先生",
        "author": "贾岛",
        "volume": "卷五百七十四",
        "paragraphs": [
            "常言吃药全胜饭，华岳松边采茯神。",
            "不遣髭须一茎白，拟为白日上升人。"
        ]
    },
    {
        "id": 28255,
        "title": "渡桑干",
        "author": "贾岛",
        "volume": "卷五百七十四",
        "paragraphs": [
            "客舍并州已十霜，归心日夜忆咸阳。",
            "无端更渡桑干水，却望并州是故乡。"
        ]
    },
    {
        "id": 28256,
        "title": "夜期啸客吕逸人不至",
        "author": "贾岛",
        "volume": "卷五百七十四",
        "paragraphs": [
            "逸人期宿石床中，遣我开扉对晚空。",
            "不知何处啸秋月，闲著松门一夜风。"
        ]
    },
    {
        "id": 28257,
        "title": "夜集乌行中所居",
        "author": "贾岛",
        "volume": "卷五百七十四",
        "paragraphs": [
            "环炉促席复持杯，松院双扉向月开。",
            "座上同声半先达，名山独入此心来。"
        ]
    },
    {
        "id": 28258,
        "title": "赠梁浦秀才斑竹拄杖",
        "author": "贾岛",
        "volume": "卷五百七十四",
        "paragraphs": [
            "拣得林中最细枝，结根石上长身迟。",
            "莫嫌滴沥红斑少，恰似湘妃泪尽时。"
        ]
    },
    {
        "id": 28259,
        "title": "寻石瓮寺上方",
        "author": "贾岛",
        "volume": "卷五百七十四",
        "paragraphs": [
            "野寺入时春雪后，崎岖得到此房前。",
            "老僧不出迎朝客，已住上方三十年。"
        ]
    },
    {
        "id": 28260,
        "title": "早秋寄题天竺灵隐寺",
        "author": "贾岛",
        "volume": "卷五百七十四",
        "paragraphs": [
            "峰前峰后寺新秋，绝顶高窗见沃洲。人在定中闻蟋蟀，",
            "心忆悬帆身未遂，谢公此地昔年游。"
        ]
    },
    {
        "id": 28261,
        "title": "黎阳寄姚合",
        "author": "贾岛",
        "volume": "卷五百七十四",
        "paragraphs": [
            "魏都城里曾游熟，才子斋中止泊多。去日绿杨垂紫陌，",
            "惆怅心思滑台北，满杯浓酒与愁和。"
        ]
    },
    {
        "id": 28262,
        "title": "送崔约秀才",
        "author": "贾岛",
        "volume": "卷五百七十四",
        "paragraphs": [
            "归宁仿佛三千里，月向船窗见几宵。野鼠独偷高树果，",
            "重入石头城下寺，南朝杉老未干燋。"
        ]
    },
    {
        "id": 28263,
        "title": "咏怀",
        "author": "贾岛",
        "volume": "卷五百七十四",
        "paragraphs": [
            "纵把书看未省勤，一生生计只长贫。可能在世无成事，",
            "经年抱疾谁来问，野鸟相过啄木频。"
        ]
    },
    {
        "id": 28264,
        "title": "夏日寄高洗马",
        "author": "贾岛",
        "volume": "卷五百七十四",
        "paragraphs": [
            "三十年来长在客，两三行泪忽然垂。白衣苍鬓经过懒，",
            "不缘马死西州去，画角堪听是晓吹。"
        ]
    },
    {
        "id": 28265,
        "title": "送周判官元范赴越",
        "author": "贾岛",
        "volume": "卷五百七十四",
        "paragraphs": [
            "原下相逢便别离，蝉鸣关路使回时。过淮渐有悬帆兴，",
            "已曾几遍随旌旆，去谒荒郊大禹祠。"
        ]
    },
    {
        "id": 28266,
        "title": "送罗少府归牛渚",
        "author": "贾岛",
        "volume": "卷五百七十四",
        "paragraphs": [
            "作尉长安始三日，忽思牛渚梦天台。楚山远色独归去，",
            "白云多处应频到，寒涧泠泠漱古苔。"
        ]
    },
    {
        "id": 28267,
        "title": "题童真上人",
        "author": "贾岛",
        "volume": "卷五百七十四",
        "paragraphs": [
            "江上修持积岁年，滩声未拟住潺湲。誓从五十身披衲，",
            "昨宵忽梦游沧海，万里波涛在目前。"
        ]
    },
    {
        "id": 28268,
        "title": "赠温观主",
        "author": "贾岛",
        "volume": "卷五百七十四",
        "paragraphs": [
            "一别罗浮竟未还，观深廊古院多关。君来几日行虚洞，",
            "弊庐道室虽邻近，自乐冬阳炙背闲。"
        ]
    },
    {
        "id": 28269,
        "title": "贺庞少尹除太常少卿",
        "author": "贾岛",
        "volume": "卷五百七十四",
        "paragraphs": [
            "太白山前终日见，十旬假满拟秋寻。中峰绝顶非无路，",
            "省中石镫陪随步，唯赏烟霞不厌深。"
        ]
    },
    {
        "id": 28270,
        "title": "上邠宁刑司徒",
        "author": "贾岛",
        "volume": "卷五百七十四",
        "paragraphs": [
            "箭头破帖浑无敌，杖底敲球远有声。马走千蹄朝万乘，",
            "不是邢公来镇此，长安西北未能行。"
        ]
    },
    {
        "id": 28271,
        "title": "欲游嵩岳留别李少尹益",
        "author": "贾岛",
        "volume": "卷五百七十四",
        "paragraphs": [
            "孤策迟回洛水湄，孤禽嘹唳幸人知。嵩岳望中常待我，",
            "微眇此来将敢问，凤凰何日定归池。"
        ]
    },
    {
        "id": 28272,
        "title": "病鹘吟",
        "author": "贾岛",
        "volume": "卷五百七十四",
        "paragraphs": [
            "俊鸟还投高处栖，腾身戛戛下云梯。有时透雾凌空去，",
            "不缘毛羽遭零落，焉肯雄心向尔低。"
        ]
    },
    {
        "id": 28273,
        "title": "赠僧",
        "author": "贾岛",
        "volume": "卷五百七十四",
        "paragraphs": [
            "从来多是游山水，省泊禅舟月下涛。初过石桥年尚少，",
            "常恐画工援笔写，身长七尺有眉毫。"
        ]
    },
    {
        "id": 28274,
        "title": "赠翰林",
        "author": "贾岛",
        "volume": "卷五百七十四",
        "paragraphs": [
            "清重无过知内制，从前礼绝外庭人。看花在处多随驾，",
            "应怜独向名场苦，曾十余年浪过春。"
        ]
    },
    {
        "id": 28275,
        "title": "颂德上贾常侍",
        "author": "贾岛",
        "volume": "卷五百七十四",
        "paragraphs": [
            "边臣说使朝天子，发语轰然激夏雷。高节羽书期独传，",
            "自顾此身无所立，恭谈祖德朵颐开。"
        ]
    },
    {
        "id": 28276,
        "title": "田将军书院",
        "author": "贾岛",
        "volume": "卷五百七十四",
        "paragraphs": [
            "满庭花木半新栽，石自平湖远岸来。笋迸邻家还长竹，",
            "行背曲江谁到此，琴书锁著未朝回。"
        ]
    },
    {
        "id": 28277,
        "title": "投庞少尹",
        "author": "贾岛",
        "volume": "卷五百七十四",
        "paragraphs": [
            "闭户息机搔白首，中庭一树有清阴。年年不改风尘趣，",
            "庞公相识元和岁，眷分依依直至今。"
        ]
    },
    {
        "id": 28278,
        "title": "夏夜登南楼",
        "author": "贾岛",
        "volume": "卷五百七十四",
        "paragraphs": [
            "水岸寒楼带月跻，夏林初见岳阳溪。",
            "一点新萤报秋信，不知何处是菩提。"
        ]
    },
    {
        "id": 28279,
        "title": "题青龙寺",
        "author": "贾岛",
        "volume": "卷五百七十四",
        "paragraphs": [
            "碣石山人一轴诗，终南山北数人知。",
            "拟看青龙寺里月，待无一点夜云时。"
        ]
    },
    {
        "id": 28280,
        "title": "赠李文通",
        "author": "贾岛",
        "volume": "卷五百七十四",
        "paragraphs": [
            "营当万胜冈头下，誓立千年不朽功。",
            "天子手擎新钺斧，谏官请赠李文通。"
        ]
    },
    {
        "id": 28281,
        "title": "题虢州三堂赠吴郎中",
        "author": "贾岛",
        "volume": "卷五百七十四",
        "paragraphs": [
            "无穷草树昔谁栽，新起临湖白石台。半岸泥沙孤鹤立，",
            "昨夜北楼堪朗咏，虢城初锁月裴回。"
        ]
    },
    {
        "id": 28282,
        "title": "送僧",
        "author": "贾岛",
        "volume": "卷五百七十四",
        "paragraphs": [
            "池上时时松雪落，焚香烟起见孤灯。",
            "静夜忆谁来对坐，曲江南岸寺中僧。"
        ]
    },
    {
        "id": 28283,
        "title": "三月晦日赠刘评事",
        "author": "贾岛",
        "volume": "卷五百七十四",
        "paragraphs": [
            "三月正当三十日，风光别我苦吟身。",
            "共君今夜不须睡，未到晓钟犹是春。"
        ]
    },
    {
        "id": 28284,
        "title": "送张道者",
        "author": "贾岛",
        "volume": "卷五百七十四",
        "paragraphs": [
            "新岁抱琴何处去，洛阳三十六峰西。",
            "生来未识山人面，不得一听乌夜啼。"
        ]
    },
    {
        "id": 28285,
        "title": "题鱼尊师院",
        "author": "贾岛",
        "volume": "卷五百七十四",
        "paragraphs": [
            "老子堂前花万树，先生曾见几回春。",
            "夜煎白石平明吃，不拟教人哭此身。"
        ]
    },
    {
        "id": 28286,
        "title": "宿村家亭子",
        "author": "贾岛",
        "volume": "卷五百七十四",
        "paragraphs": [
            "床头枕是溪中石，井底泉通竹下池。",
            "宿客未眠过夜半，独闻山雨到来时。"
        ]
    },
    {
        "id": 28287,
        "title": "送称上人",
        "author": "贾岛",
        "volume": "卷五百七十四",
        "paragraphs": [
            "归蜀拟从巫峡过，何时得入旧房禅。",
            "寺中来后谁身化，起塔栽松向野田。"
        ]
    },
    {
        "id": 28288,
        "title": "杨秘书新居",
        "author": "贾岛",
        "volume": "卷五百七十四",
        "paragraphs": [
            "城角新居邻静寺，时从新阁上经楼。",
            "南山泉入宫中去，先向诗人门外流。"
        ]
    },
    {
        "id": 28289,
        "title": "听乐山人弹易水",
        "author": "贾岛",
        "volume": "卷五百七十四",
        "paragraphs": [
            "朱丝弦底燕泉急，燕将云孙白日弹。",
            "嬴氏归山陵已掘，声声犹带发冲冠。"
        ]
    },
    {
        "id": 28290,
        "title": "经苏秦墓",
        "author": "贾岛",
        "volume": "卷五百七十四",
        "paragraphs": [
            "沙埋古篆折碑文，六国兴亡事系君。",
            "今日凄凉无处说，乱山秋尽有寒云。"
        ]
    },
    {
        "id": 28291,
        "title": "题戴胜",
        "author": "贾岛",
        "volume": "卷五百七十四",
        "paragraphs": [
            "星点花冠道士衣，紫阳宫女化身飞。",
            "能传上界春消息，若到蓬山莫放归。"
        ]
    },
    {
        "id": 28292,
        "title": "题隐者居",
        "author": "贾岛",
        "volume": "卷五百七十四",
        "paragraphs": [
            "虽有柴门常不关，片云孤木伴身闲。",
            "犹嫌住久人知处，见拟移家更上山。"
        ]
    },
    {
        "id": 28293,
        "title": "哭孟东野",
        "author": "贾岛",
        "volume": "卷五百七十四",
        "paragraphs": [
            "兰无香气鹤无声，哭尽秋天月不明。",
            "自从东野先生死，侧近云山得散行。"
        ]
    },
    {
        "id": 28294,
        "title": "过京索先生坟",
        "author": "贾岛",
        "volume": "卷五百七十四",
        "paragraphs": [
            "京索先生三尺坟，秋风漠漠吐寒云。",
            "从来有恨君多哭，今日何人更哭君。"
        ]
    },
    {
        "id": 28295,
        "title": "客思",
        "author": "贾岛",
        "volume": "卷五百七十四",
        "paragraphs": [
            "促织声尖尖似针，更深刺著旅人心。",
            "独言独语月明里，惊觉眠童与宿禽。"
        ]
    },
    {
        "id": 28296,
        "title": "盐池院观鹿",
        "author": "贾岛",
        "volume": "卷五百七十四",
        "paragraphs": [
            "条峰五老势相连，此鹿来从若个边。",
            "别有野麋人不见，一生长饮白云泉。"
        ]
    },
    {
        "id": 28297,
        "title": "黄鹄下太液池",
        "author": "贾岛",
        "volume": "卷五百七十四",
        "paragraphs": [
            "高飞空外鹄，下向禁中池。岸印行踪浅，波摇立影危。",
            "来从千里岛，舞拂万年枝。踉跄孤风起，裴回水沫移。",
            "幽音清露滴，野性白云随。太液无弹射，灵禽翅不垂。"
        ]
    },
    {
        "id": 28298,
        "title": "代旧将",
        "author": "贾岛",
        "volume": "卷五百七十四",
        "paragraphs": [
            "旧事说如梦，谁当信老夫。战场几处在，部曲一人无。",
            "落日收病马，晴天晒阵图。犹希圣朝用，自镊白髭须。"
        ]
    },
    {
        "id": 28299,
        "title": "老将",
        "author": "贾岛",
        "volume": "卷五百七十四",
        "paragraphs": [
            "胆壮乱须白，金疮蠹百骸。旌旗犹入梦，歌舞不开怀。",
            "燕雀来鹰架，尘埃满箭靫。自夸勋业重，开府是官阶。"
        ]
    },
    {
        "id": 28300,
        "title": "春行",
        "author": "贾岛",
        "volume": "卷五百七十四",
        "paragraphs": [
            "去去行人远，尘随马不穷。旅情斜日后，春色早烟中。",
            "流水穿空馆，闲花发故宫。旧乡千里思，池上绿杨风。"
        ]
    },
    {
        "id": 28301,
        "title": "题郑常侍厅前竹",
        "author": "贾岛",
        "volume": "卷五百七十四",
        "paragraphs": [
            "绿竹临诗酒，婵娟思不穷。乱枝低积雪，繁叶亚寒风。",
            "萧飒疑泉过，萦回有径通。侵庭根出土，隔壁笋成丛。",
            "疏影纱窗外，清音宝瑟中。卷帘终日看，欹枕几秋同。",
            "万顷歌王子，千竿伴阮公。露光怜片片，雨润爱蒙蒙。",
            "嶰谷蛮湖北，湘川灀水东。何如轩槛侧，苍翠袅长空。"
        ]
    },
    {
        "id": 28302,
        "title": "早行",
        "author": "贾岛",
        "volume": "卷五百七十四",
        "paragraphs": [
            "早起赴前程，邻鸡尚未鸣。主人灯下别，羸马暗中行。",
            "蹋石新霜滑，穿林宿鸟惊。远山钟动后，曙色渐分明。"
        ]
    },
    {
        "id": 28303,
        "title": "送人南归",
        "author": "贾岛",
        "volume": "卷五百七十四",
        "paragraphs": [
            "分手向天涯，迢迢泛海波。虽然南地远，见说北人多。",
            "山暖花常发，秋深雁不过。炎方饶胜事，此去莫蹉跎。"
        ]
    },
    {
        "id": 28304,
        "title": "送人南游",
        "author": "贾岛",
        "volume": "卷五百七十四",
        "paragraphs": [
            "此别天涯远，孤舟泛海中。夜行常认火，帆去每因风。",
            "蛮国人多富，炎方语不同。雁飞难度岭，书信若为通。"
        ]
    },
    {
        "id": 28305,
        "title": "送道者",
        "author": "贾岛",
        "volume": "卷五百七十四",
        "paragraphs": [
            "独向山中见，今朝又别离。一心无挂住，万里独何之。",
            "到处绝烟火，逢人话古时。此行无弟子，白犬自相随。"
        ]
    },
    {
        "id": 28306,
        "title": "风蝉",
        "author": "贾岛",
        "volume": "卷五百七十四",
        "paragraphs": [
            "风蝉旦夕鸣，伴叶送新声。故里客归尽，水边身独行。",
            "噪轩高树合，惊枕暮山横。听处无人见，尘埃满甑生。"
        ]
    },
    {
        "id": 28307,
        "title": "清明日园林寄友人",
        "author": "贾岛",
        "volume": "卷五百七十四",
        "paragraphs": [
            "今日清明节，园林胜事偏。晴风吹柳絮，新火起厨烟。",
            "杜草开三径，文章忆二贤。几时能命驾，对酒落花前。"
        ]
    },
    {
        "id": 28308,
        "title": "上杜驸马",
        "author": "贾岛",
        "volume": "卷五百七十四",
        "paragraphs": [
            "玉山突兀压乾坤，出得朱门入戟门。妻是九重天子女，",
            "今日澧阳非久驻，伫为霖雨拜新恩。"
        ]
    },
    {
        "id": 28309,
        "title": "莲峰歌",
        "author": "贾岛",
        "volume": "卷五百七十四",
        "paragraphs": [
            "锦砾潺湲玉溪水，晓来微雨藤花紫。冉冉山鸡红尾长，",
            "阳崖一梦伴云根，仙菌灵芝梦魂里。"
        ]
    },
    {
        "id": 28310,
        "title": "壮士吟",
        "author": "贾岛",
        "volume": "卷五百七十四",
        "paragraphs": [
            "壮士不曾悲，悲即无回期。如何易水上，未歌先泪垂。"
        ]
    },
    {
        "id": 28311,
        "title": "题兴化园亭",
        "author": "贾岛",
        "volume": "卷五百七十四",
        "paragraphs": [
            "破却千家作一池，不栽桃李种蔷薇。",
            "蔷薇花落秋风起，荆棘满庭君始知。"
        ]
    },
    {
        "id": 28312,
        "title": "竹",
        "author": "贾岛",
        "volume": "卷五百七十四",
        "paragraphs": [
            "篱外清阴接药栏，晓风交戛碧琅玕。子猷没后知音少，粉节霜筠漫岁寒。"
        ]
    },
    {
        "id": 28313,
        "title": "李斯井",
        "author": "贾岛",
        "volume": "卷五百七十四",
        "paragraphs": [
            "井存上蔡南门外，置此井时来相秦。",
            "断绠数寻垂古甃，取将寒水是何人。"
        ]
    },
    {
        "id": 28314,
        "title": "题诗后",
        "author": "贾岛",
        "volume": "卷五百七十四",
        "paragraphs": [
            "二句三年得，一吟双泪流。知音如不赏，归卧故山秋。"
        ]
    },
    {
        "id": 28315,
        "title": "送友人之南陵",
        "author": "贾岛",
        "volume": "卷五百七十四",
        "paragraphs": [
            "莫叹徒劳向宦途，不群气岸有谁如。南陵暂掌仇香印，",
            "少年跃马同心使，免得诗中道跨驴。"
        ]
    },
    {
        "id": 28316,
        "title": "寻人不遇",
        "author": "贾岛",
        "volume": "卷五百七十四",
        "paragraphs": [
            "闻说到扬州，吹箫有旧游。人来多不见，莫是上迷楼。"
        ]
    },
    {
        "id": 28317,
        "title": "寻隐者不遇",
        "author": "贾岛",
        "volume": "卷五百七十四",
        "paragraphs": [
            "松下问童子，言师采药去。只在此山中，云深不知处。"
        ]
    },
    {
        "id": 28318,
        "title": "行次汉上",
        "author": "贾岛",
        "volume": "卷五百七十四",
        "paragraphs": [
            "习家池沼草萋萋，岚树光中信马蹄。",
            "汉主庙前湘水碧，一声风角夕阳低。"
        ]
    },
    {
        "id": 28319,
        "title": "马嵬",
        "author": "贾岛",
        "volume": "卷五百七十四",
        "paragraphs": [
            "长川几处树青青，孤驿危楼对翠屏。",
            "一自上皇惆怅后，至今来往马蹄腥。"
        ]
    },
    {
        "id": 28320,
        "title": "冬夜送人",
        "author": "贾岛",
        "volume": "卷五百七十四",
        "paragraphs": [
            "平明走马上村桥，花落梅溪雪未消。",
            "日短天寒愁送客，楚山无限路迢迢。"
        ]
    },
    {
        "id": 28321,
        "title": "句",
        "author": "贾岛",
        "volume": "卷五百七十四",
        "paragraphs": [
            "晴风吹柳絮，新火起厨烟。。",
            "长江风送客，孤馆雨留人。。",
            "古岸崩将尽，平沙长未休。。",
            "不如牛与羊，犹得日暮归。。"
        ]
    }
]